,uid,article_author,article_date,article_text,article_url
0,6ff0790b-b171-4fc1-b9e0-2f1cfdddb068,"['Polsat News', 'Hlk Ap An Pap Polsat News']",2022-04-05,"Rosyjscy żołnierze wysyłają z Białorusi ogromne paczki – pisze niezależny portal Meduza, podsumowując dostępne informacje na temat grabieży dokonywanych przez rosyjskich wojskowych na Ukrainie.

Meduza powołuje się m.in. na doniesienia profilu Biełaruski Hajun w Telegramie. To projekt białoruskich opozycyjnych blogerów, którzy monitorują ruchy i działania rosyjskich wojsk na terytorium Białorusi.

Pierwsze informacje o paczkach wysyłanych z białoruskiego Mozyrza pojawiły się 1 kwietnia. Hajun napisał, że ""obok oddziału rosyjskiej firmy kurierskiej CDEK w Mozyrzu widziano kamazy (ciężarówki) rosyjskich sił zbrojnych, z których żołnierzy wypakowywali owinięte toboły"". 2 kwietnia informowano o ich nadawaniu w punkcie, co ustalono na podstawie nagrań z kamery internetowej. Po publikacji kamerę wyłączono.",https://www.polsatnews.pl/wiadomosc/2022-04-05/wojna-w-ukrainie-41-dzien-rosyjskiej-inwazji-relacja/
