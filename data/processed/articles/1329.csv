,uid,article_author,article_date,article_text,article_url
0,22ff4338-2bd0-4d3e-a4eb-4c7b875d960d,[],,"JavaScript is not available.

We’ve detected that JavaScript is disabled in this browser. Please enable JavaScript or switch to a supported browser to continue using twitter.com. You can see a list of supported browsers in our Help Center.

Help Center",https://twitter.com/warroomintel
1,22ff4338-2bd0-4d3e-a4eb-4c7b875d960d,"['Cristian Felea', 'Cosmin Gabriel Pacuraru', 'Cristina Cioaba', 'Cristian Valentin Iosif', 'Marin Marian-Bălașa']",,"Evenimentele zilei - Duminică 27 februarie Duminică, 27 Februarie 2022, 07:29

HotNews.ro

Războiul din Ucraina a ajuns duminică în cea de-a patra zi fără ca forțele de invazie trimise de Vladimir Putin să obțină progrese semnificative. Dimineață s-au dus lupte în Harkiv, rușii anunțând că au intrat în al doilea oraș ca mărime din țară, însă ulterior guvernatorul local a spus că orașul ”a fost curățat de inamici”. Moscova a propus Kievului negocieri în Belarus, respinse inițial de Zelenski. Ucraina a anunțat apoi că va merge luni la discuții în Belarus. Kievul se așteaptă la lupte puternice peste noapte - zvonul că armata Rusiei vrea cu orice preț capturarea capitalei Ucrainei până luni dimineață s-a răspândit rapid.

Lupte in Ucraina, duminica noapte - 27 februarie Foto: Colaj foto

Rămâi pe HotNews.ro pentru continuarea relatării din Ucraina. Am deschis un nou articol LIVE-TEXT aici

„Toate încercările forțelor de ocupație ruse au eșuat. Coloanele de echipamente ale ocupanților au fost distruse. Inamicul a suferit pierderi grele”, a spus Comandantul Apărării Kievului, generalul colonel Alexander Syrsky. El a mai adăugat că în dimineața zilei de 28 februarie în capitala țării, situația este sub control, subliniind că ucrainenii au demonstrat că „știu să-și protejeze casa de oaspeții neinvitați”.

Canada își închide spațiul aerian pentru „toți operatorii ruși de aeronave” ca răspuns la invazia Ucrainei de către trupele lui Vladimir Putin, a anunțat duminică ministrul canadian al Transporturilor, Omar Alghabra

Rusia își va deschide luni piața financiară cu o întârziere de 3 ore, după ce rubla a scăzut până la o cotație de 119 ruble pentru un dolar (de la 80-90 ruble, zilele anterioare)

Președintele american Joe Biden va avea luni o conferință telefonică cu aliații și partenerii NATO pentru a discuta despre evoluțiile conflictului din Ucraina și pentru a coordona un „răspuns unit”, au spus luni oficiali ai Casei Albe.

Google a luat măsura dezactivării Google Maps și a informațiilor live despre cât de aglomerate sunt unele locuri precum magazinele și restaurantele din Ucraina, pentru a menține siguranța comunităților locale

Serviciul ucrainean pentru comunicaţii speciale a mai transmis o informare și cu privire la avioane de luptă din Belarus ce se îndreaptă spre Ucraina, relatează agenția ucraineană Unian.ua.

„Avioane de luptă din Belarus zboară acum înspre Ucraina. Video din Zhlobin (regiunea Gomel), a anunțat serviciul într-o postare pe Telegram.

În orașul bielorus Gomel, din apropierea frontierei cu Ucraina, sunt așteptate luni dimineață delegațiile ucraineană și rusă pentru a purta negocieri.

Prețul barilului de țiței West Texas Intermediate (WTI) a crescut luni dimineață la 96,23 USD, în timp ce prețul pentru țițiul Brent a crescut la 102,14 USD, pe fondul sancțiunilor impuse Ucranei și a îngrijorărilor privind o criză energetică.

Explozii se aud din nou la Kiev și la Harkiv, după cum raportează Serviciul de stat pentru comunicaţii speciale şi protecţia informaţiilor din Ucraina.

„Anterior, totul a fost calm timp de mai multe ore în capitala ucraineană”, a precizat serviciul pe aplicația Telegram.

Secretarul de Stat al SUA, Antony Blinken: Vom trage Rusia la răspundere pentru invazia sa premeditată, neprovocată şi nejustificată / Ajutorul pentru Ucraina va continua

Rubla rusească a scăzut duminică la un minim record

Referendumul organizat de Lukaşenko în Belarus pentru modificarea Constituției țării, care prevede inclusiv renunțarea la statutul de ţară neutră şi non-nucleară, a trecut, conform rezultatelor anunțate de Comisia electorală centrală.

Cel puțin 352 de civili ucraineni ucişi, dintre care 14 copii, de la declanșarea invaziei ruse

Următoarele 24 de ore sunt cruciale pentru Ucraina - i-a comunicat Zelenski lui Boris Johnson

Presa din Ucraina relatează că un raid aerian executat de Rusia ar fi țintit un pod peste râul Oskil în Kupyansk, în regiunea Harkiv.

Local outlets reported that Russian Air Force carried out airstrikes targeting a bridge on Oskil river in Kupyansk, Kharkiv Oblast. pic.twitter.com/utVDx3kHml — Status-6 (@Archer83Able) February 27, 2022

„Ucraina e una dintre noi și o dorim în UE” - spune Ursula von der Leyen

Negocierile Ucraina-Rusia, la granița cu Belarus, vor avea loc luni la prima oră

Compania aeriană Aeroflot a anunţat că va suspenda de luni toate zborurile către Europa, în urma deciziei UE de a închide întreg spaţiul său aerian pentru toate avioanele ruseşti.

De ce se aud încontinuu sunete de avioane pe cerul României, în special în Nord și în Transilvania.

Elveţia ia în calcul îngheţarea activelor ruseşti

Și Franţa a recomandat duminică cetăţenilor săi care se află în trecere prin Rusia ""să părăsească neîntârziat"" această ţară din cauza restricţiilor tot mai mari privind traficul aerian între Rusia şi Europa, conform AFP.

Liderii G7 au transmis că nu vor recunoaşte nicio „schimbare de statut” în Ucraina prin forţă

Ambasada SUA în Rusia i-a avertizat duminică pe cetățenii americani să ia în considerare plecarea „imediată” din cauza numărului tot mai mare de companii aeriene care anulează zborurile în și din țară și își închid spațiul aerian pentru companiile aeriene ruse, conform CNN.

Facebook/ Meta anunță că restricţionează unele conturi media de stat ruseşti la cererea Ucrainei

Un convoi masiv de tancuri și trupe rusești se îndreaptă spre Kiev

Un convoi masiv de tancuri și trupe rusești se îndreaptă spre Kiev, arată imagini din satelit surprinse de Maxar

Atac cu rachete la Cerkasî

\uD83D\uDD25 In #Cherkasy, rocket fire was also caught on video pic.twitter.com/uI7r0zHaHU — NEXTA (@nexta_tv) February 27, 2022

Pagina de Instagram a primarului Kievului, Vitali Klitschko, a fost clonată

Efectul de domino și o posibilă strategie de diversiune a lui Putin în Balcanii de Vest, invocate de premierul sloven Janez Jansa

Compania British Petroleum se retrage din Rosneft

UPDATE - ""Orașul este încercuit"" - ""declarația"" atribuită de AP primarului din Kiev, preluată și de alte publicații străine și negată apoi de Vitali Klitschko

Noi atacuri cu drona: Un sistem rusesc de rachete antiaeriene BUK, distrus cu drona Bayraktar TB2 - VIDEO.

Invadarea Ucrainei de către Rusia, ordonată de Vladimir Putin, reprezintă o amenințare pentru întreaga Europă, avertizează premierul italian Mario Draghi. În acest context, Uniunea Europeană trebuie să acționeze cu ""cea mai mare fermitate"", subliniază oficialul italian.

Doi cunoscuți oligarhi ruși, Oleg Deripaska și Mihail Fridman, cer pace în Ucraina: ""Războiul nu poate fi niciodată răspunsul""

Numărul cetățenilor ucraineni care și-au părăsit locuințele în urma invadării Ucrainei de către armata rusă, ordonată de Vladimir Putin, ar putea fi de peste 7 milioane, a declarat Janez Lenarcic, comisarul european pentru ajutor umanitar și management al crizelor, care vorbește despre cea mai gravă criză umanitară din ultimii ani.

UE alocă 450 milioane euro pentru armanent care va ajunge în Ucraina. Administrația Biden va cere Congresului SUA aprobarea unui ajutor de 6,4 miliarde de dolari.

Atacatorii ruși au distrus o clădire istorică a cinematografului din Cernihiv

❗️The occupants destroyed a historic movie theater building in #Chernihiv. The #Russian world cannot do otherwise. pic.twitter.com/nmh3PTAaSo — NEXTA (@nexta_tv) February 27, 2022

Viktor Orban: Interesul Ungariei e să stea departe de conflictul din Ucraina / Nu vrem sancțiuni pentru care să plătim până la urmă și noi

Noi sancțiuni pentru Belarus: exporturile din cele mai importante sectoare economice, interzise în Uniunea Europeană.

Cele 4 situații în care Vladimir Putin spune că ar lansa un atac nuclear / Ce prevede strategia nucleară a Rusiei

Serghei Șoigu, ministrul rus al Apărării, a părut să-i arunce priviri foarte încruntate lui Vladimir Putin în timp ce acesta (de la celălalt capăt al unei noi mese de mulți metri lungime) îi ordona să pună în stare de alertă maximă armamentul nuclear.

Un oficial rus și-a cerut scuze, la o reuniune ONU, pentru invadarea Ucrainei de către țara sa

Toate statele Uniunii Europene își închid spațiul aerian pentru avioanele rusești. Anunțul a fost făcut duminică de președintele Comisiei Europene, Ursula Von Der Leyen.

Șeful diplomaţiei UE, Josep Borrell anunță:

Voi propune astăzi măsuri urgente de asistență pentru a achiziționa armament, echipamente de protecție și armamente. Asigurăm arme în acest război.

Noi sancțiuni împotriva oligarhilor și a Belarus.

Russia Today si Sputnik vor fi interzise în statele membre UE.

Președintele Ucrainei, Volodimir Zelenski, afirmă că ""nu crede"" în rezultatul discuțiilor ruso-ucrainene de la frontiera cu Belarus, adaugând însă că ""trebuie încercat"", relatează Reuters.

Turcia limitează accesul navelor de război rusești în Marea Neagră

Turcia limitează accesul navelor de război rusești în Marea Neagră. Anunțul a fost făcut de Mevlut Cavusoglu, ministrul turc de Externe, într-un interviu acordat CNN Turk, potrivit Reuters.

Explozii puternice în apropierea aeroportului din Jîtomîr (Zhytomyr), conform presei ucrainene.

#Ukrainian media report powerful explosions in Zhytomyr near the airport pic.twitter.com/5ItnBasRmA — NEXTA (@nexta_tv) February 27, 2022



Ministrul de externe ucrainean, Dmitro Kuleba, spune că delegaţia ţării sale se va întâlni cu cea rusă la graniţa cu Belarus şi va asculta ""ce are de spus Rusia"":

""În al doilea rând, apreciem toată susţinerea pe care am avut-o din partea prietenilor din lumea întreagă, dar noi luptăm, oamenii noştri mor, casele noastre sunt distruse. Azi am fost cel mai aproape de intrarea forţelor belaruse în război. Din acest motiv, preşedintele Zelenski şi preşedintele Lukaşenko au vorbit azi, pentru că trebuie să ne apărăm flancul nordic şi să minimizăm ameninţările de acolo. Aşa că am fost de acord să trimitem o delegaţie la graniţa dintre Ucraina şi Belarus"".

El a subliniat că negocierile nu se vor purta la Gomel, ci la graniţă.

Ministrul ucrainean a spus că, până la momentul finalizării discuţiilor, preşedintele Lukaşenko l-a asigurat pe Zelenski că nu va exista nicio forţă militară belarusă care să acţioneze împotriva Ucrainei.

Elina Svitolina, scrisoare emoționantă după ce țara sa a fost atacată de Rusia: ""Inima mea sângerează, dar sunt foarte mândră""

900 de oameni din 44 de orașe ale Rusiei au fost reținuți duminică de poliție după ce au participat la proteste împotriva invaziei din Ucraina, anunță Reuters, citând un ONG din Rusia. Protestele de duminică au coincis și cu împlinirea a 7 ani de la asasinarea politicianului rus de opoziție Boris Nemțov.

VIDEO Proteste impresionante în semn de solidaritate cu Ucraina, din Tokyo și Tel Aviv până la Buenos Aires și Washington. 100.000 de oameni pe străzile din Berlin / Protestatar din Sankt Petersburg: ""Mor de rușine""

Câte arme nucleare are Rusia, țara cu cel mai mare arsenal nuclear din lume?

Antonov 225, cel mai mare avion din lume, ar fi fost distrus în urma unor bombardamente de lângă Kiev

FOTO Antonov 225, cel mai mare avion din lume, ar fi fost distrus în urma unor bombardamente de lângă Kiev

Nouă civili, între care un copil, și 18 militari ucişi la Kiev începând de joi, de la declanșarea invaziei Ucrainei - primar

Consecințele atacurilor de la Cernihiv

Presa ucraineană spune că azi-noapte, în sudul țării, câțiva romi au furat un tanc rusesc. ”Repetăm. Romii. Tanc. Furat. De la ruși"", a scris un locuitor din zonă pe rețelele de socializare.

Un clip video ce a început să circule pe Twitter are toate șansele să devină viral, în prim plan fiind un ucrainean care mută o mină antitanc cu țigara în gură.

Ucraina acceptă să meargă la negocieri cu Rusia la frontiera cu Belarus

O coloană întreagă de blindate rusești, distruse în luptele de lângă Kiev - VIDEO

O traducătoare de limbă germană izbucnește în plâns în timp ce traduce discursul lui Zelenski

O parte din arsenalul nuclear al Moscovei i ar putea fi mutat în Belarus - referendum organizat de Alexandr Lukașenko / Mesajul lui Volodimir Zelenski pentru locuitorii din Belarus

Vladimir Putin a ordonat punerea în stare de alertă maximă a forțele de descurajare nucleară

Momentul când un tanc rusesc e lovit cu o rachetă antitanc - VIDEO

Premierul israelian Naftali Bennett s-a oferit ca țara să să fie mediator pentru pace în Ucraina, într-o conversație telefonică cu președintele rus Vladimir Putin duminică, a anunțat președinția rusă într-un comunicat citat de Guardian.

Volodimir Zelenski a scris duminică pe canalul său Telegram că a vorbit cu liderul belarus Alexander Lukașenko, după ce Kievul a respins ideea ca negocierile cu Rusia să aibă loc în Belarus.

La Vatican, Papa Francisc a lansat un apel emoționant pentru oprirea războiului, spunând că are ”inima frântă” și că Dumnezeu este de partea celor cale aleg pacea, nu războiul.

Kiev-ul continuă să reziste atacurilor

Primarul Kievului a declarat duminică că nu există trupe rusești în capitala ucraineană, care continuă să reziste împotriva atacurilor.

„Dar armata noastră, forțele de ordine și apărarea teritorială continuă să detecteze și să neutralizeze sabotori"", a scris Vitaly Klitschko pe canalul său Telegram.

HARTA CONFLICTULUI - 27 februarie

Ministerul Britanic al Apărării a publicat o hartă cu situația frontului din Ucraina, mișcările de trupe ale Rusiei și unde au loc lupte și bombardamente:

Ucraina deține în continuare controlul deplin asupra Harkivului, după ce duminică dimineață pe străzile orașului s-au dat lupte grele, iar Rusia a intrat în oraș cu tancuri și blindate. (The Kyiv Independent)

Pe rețelele de socializare au apărut imagini noi din Harkiv, unde rușii au spus că au intrat duminică dimineață, ulterior autoritățile locale anunțând că au eliminat forțele de invazie din oraș.

O coloană armată anihilată de forțele ucraiene:

Харьков. Разбитая колонна российских войск pic.twitter.com/SXMHgMUmiD — Аслан (@antiputler_news) February 27, 2022

Plus o cisternă lăsată în urmă de armata rusă, pe care localnicii s-au apucat să o golească de motorină:

У Харкові окупанти покинули бензовоз. Місцеві зливають паливо, як зіллють усі — почнуть розбирати на запчастини pic.twitter.com/7DBorShuE7 — Аслан (@antiputler_news) February 27, 2022

Tancuri abandonate de către militari ruși

The invaders abandoned the tank and ran away pic.twitter.com/WpA6GWdeKT — NEXTA (@nexta_tv) February 27, 2022

Ucraina a depus la Curtea internațională de Justiție o cerere prin care solicită ca Rusia trebuie să fie trasă la răspundere pentru manipularea noțiunii de genocid cu scopul de a-și pentru a justifica agresiunea, spune Zelenski.

”Solicităm o decizie urgentă prin care să se ordone Rusiei să înceteze acum activitatea militară și ne așteptăm ca procedurile să înceapă săptămâna viitoare”, a scris acesta pe Twitter.

Termen limită dat de Rusia Ucrainei să vină la negocieri în Belarus

Rusia a dat oficialilor ucraineni un termen limită până duminică la 14.00 (ora României) pentru a decide dacă vor să vină la negocieri în orașul bielorus Gomel, aflat la intersecția granițelor Rusiei, Ucrainei și Belarusului.

Vladimir Medinsky, șeful delegației ruse și consilier al președintelui Vladimir Putin, a declarat pentru agenția de presă de stat RIA Novosti că vor rămâne până la ora alocată și vor aștepta un răspuns.

Probleme mari pentru Rusia pe cerul Ucrainei: După trei zile de invazie superioritatea aeriană tot nu a fost atinsă, iar avioanele ucrainene încă zboară și doboară inamici - VIDEO

Un avion MiG-29 al Forțelor Aeriene din Ucraina, zboară înarmat deasupra Kievului pe 26 februarie / Foto: Profimedia

Șeful diplomației europene, Josep Borrell, va propune utilizarea fondurilor UE pentru finanțarea de arme și alte bunuri, cum ar fi combustibilii, pentru Ucraina.

""Voi propune miniștrilor (de externe ai UE) să utilizeze Fondul european pentru pace pentru două măsuri de asistență de urgență"", a declarat el duminică, înaintea unei reuniuni virtuale în care se vor discuta noi sancțiuni împotriva Rusiei.

""Acestea vizează finanțarea furnizării de materiale de luptă letale pentru eroica armată ucraineană, care luptă cu o rezistență acerbă împotriva invadatorilor ruși, și furnizarea de bunuri neletale de care este nevoie urgentă, cum ar fi combustibilul.""

Lupte grele în Harkiv

Liderul creștinătății ortodoxe, Patriarhul Bartolomeu, a spus că războiul din Ucraina este ”abominabil” și a cerut ”să i se pună capăt războiului acum”.

Forțele ucrainene controlează în totalitate Harkivul spune guvernatorul orașului.

""Controlul asupra Harkivului este în totalitate al nostru! Forțele armate, poliția și forțele de apărare lucrează, iar orașul este complet curățat de inamici"", a scris Oleh Sinegubov pe Telegram.

Forțele Ucrainene au detonat un pod între localitățile Bucha și Irpin, la vest de Kiev, pentru a opri avansul militarilor ruși.

Potrivit primelor informații, în decursul dimineții au avut lupte puternice în localitățile Bucha și Irpin. Dacă în Irpin soldații ucraineni au reușit să se apere și să respingă atacul, în Bucha luptele încă se dau, iar Rusia ar fi câștigat controlul.

Drept urmare, podul rutier dintre cele două localități a fost detonat de către forțele ucrainene.

⚡️Ukrainian military have blown up a bridge outside of Kyiv to slow down Russian troops.



The bridge was between the cities of Bucha and Irpin. Russian troops are blocked in Bucha. — The Kyiv Independent (@KyivIndependent) February 27, 2022 ❗️Мощный взрыв в Ирпене. pic.twitter.com/0o7VRVV7o2 — Аслан (@antiputler_news) February 27, 2022



Rusia ar fi pierdut peste 140 de tancuri și 700 de blindate / 4.300 de militari ruși ar fi fost uciși

VIDEO Imagini cu soldați ruși din Ucraina care ar jefui un magazin și o bancă

Forțele ruse au pierdut aproximativ 4.300 de militari în timpul invaziei lor în Ucraina, a declarat duminică ministrul adjunct al apărării Hanna Malyar, adăugând că numărul exact va fi clarificat ulterior.

Ea a mai spus pe pagina sa de Facebook că trupele ruse au pierdut aproximativ 146 de tancuri, 27 de avioane și 26 de elicoptere:

Avioane 27

Elicoptere 26

Tancuri 146

Blindate de luptă 706

Tunuri 49

Sisteme antiaeriene BUK 1

Alte vehicule militare 30

Foto: Tanc rusesc cu o „cușcă” anti-Javelin deasupra, distrus de forțele Ucrainene

VIDEO Momentul în care o dronă Bayraktar TB2 lovește un convoi de camioane rusești - șeful Armatei Ucrainei

Un consilier al președintelui ucrainean a declarat duminică că situația nu s-a schimbat semnificativ în Ucraina, țara controlând teritoriul de la vest de Kiev, iar trupele rusești nu au făcut niciun avans în sud.

""Faptul că o delegație rusă a sosit la Gomel cu o propunere de a purta discuții de pace din punct de vedere militar înseamnă un singur lucru: au pierdut inițiativa și acum nu mai pot continua ostilitățile active"", a spus Oleksiy Arestovych.

Autoritățile din Ucraina anunță că sunt continuate operațiunile de recuperare a victimelor în regiunea Sumy, corpurile a patru persoane fiind scoase până acum de sub dărămături, în urma invaziei rusești.

\uD83D\uDCF9Відео з м. Охтирка Сумської області 27 лютого



Триває вивільнення з-під завалів тіл загиблих.



Залучено 40 рятувальників 50 цивільних, важка інженерна техніка.



Наразі деблоковано тіла чотирьох загиблих. #stoprussia pic.twitter.com/hQueUppB1M — DSNS.GOV.UA (@SESU_UA) February 27, 2022

Zelenski: Acțiunile Rusiei în Ucraina se apropie de ""genocid""

​Guvernul de la București trimite în Ucraina o nouă tranșă de ajutoare, fiind vorba de combustibil, veste antiglonț, căști, munitie si echipamente militare, apa si medicamente

Gigantul energetic Gazprom, controlat de Kremlin, a transmis duminică faptul că exporturile de gaze rusești prin Ucraina către Europa au continuat în mod normal, în conformitate cu solicitările clienților.

Compania a precizat că solicitările de gaz prin această rută se ridică la 107,5 milioane de metri cubi la nivelul zilei de duminică.

Ucraina a răspuns ofertei Rusiei spunând că este deschisă la discuții, dar nu într-o țară ”dinspre care zboară rachete” și a propus alte orașe pentru negocieri.

Lupte de stradă se dau în centrul Harkivului, al doilea oraș ca mărime din Ucraina, unde armata Rusiei ar fi reușit să ajungă.

Oleh Synehubov, șeful Administrației Regionale de Stat Harkiv, i-a îndemnat pe locuitorii orașului din est să stea în adăposturi și să nu plece nicăieri.

Ucraina înființează o legiune ""internațională"" pentru voluntari din străinătate, a declarat duminică Volodimir Zelenski.

""Aceasta va fi principala dovadă a sprijinului dumneavoastră pentru țara noastră"", a spus președintele ucrainean.

Forțele ucrainene au doborât o rachetă de croazieră care a fost lansată de un bombardier strategic rusesc Tu-22 de pe teritoriul Belarusului, a declarat duminică Valeri Zaluzhni, comandantul șef al forțelor armate.

Lupte în stradă, la Harkiv.

Soldații ruși care au intrat în Harkiv au întâmpinat o rezistență acerbă, conform Nexta. Imaginile arată vehicule militare distruse.

Occupiers in #Kharkiv encountered fierce resistance. Video of a destroyed military column pic.twitter.com/G7zEGLhOHA — NEXTA (@nexta_tv) February 27, 2022

Nexta: În apropiere de Harkiv, invadatorii ruși și-au abandonat echipament și au fugit.

Vehicule militare rusești în Harchiv, sâmbătă dimineață.

Cei care deschid site-ul Sputnik află de la organul de propaganda rusă că Vladimir Putin le mulțumește Forțelor Speciale Ruse pentru ”eroismul” lor în ”operațiunea specială”.

Liderul de Kremlin vorbește de ”serviciul lor impecabil în numele poporului rus și al marii noastre Patrii” și îi evidențiază pe cei care în aceste zile ""își îndeplinesc cu eroism datoria militară în cursul unei operațiuni speciale de asistență pentru republicile populare din Donbass"".

Un general ucrainean a spus într-o conferință de presă ținută la Washington că țara sa a capturat până acum 200 de soldați ruși prost echipați, unii foarte tineri. Aceștia au fost tratați conform Convenției de la Geneva și li s-a dat voie să-și sune părinții, potrivit lui Borys Kremenetsky

Explozie auzită la Kiev după alerta de raid aerian

Circa 10.000 de studenți din lumea arabă, în special marocani și egipteni, s-au trezit blocați în Ucraina, iar repatrierea lor este o mare problemă pentru țările lor, multe dintre ele fără ambasade acolo

Trupe rusești au intrat în Harkiv, un oraș de 1,4 milioane de locuitori aflat lângă granița cu Rusia, la nord de regiunile separatiste.

""A avut loc o pătrundere a trupelor de infanterie și mecanizate ușoare, inclusiv în partea centrală a orașului"", a anunțat președintele Administrației Regionale de Stat din Harkiv, Oleg Sinegubov. Acesta i-a îndemnat pe locuitorii din zonă să rămână în adăposturi.

Подразделения ВС РФ в Харькове pic.twitter.com/2lNQwixCmu — Станислав Валерьевич (@PussyRobbery) February 27, 2022

Trupele rusești au aruncat în aer o conductă de gaze naturale în orașul ucrainean Harkiv, anunțase anterior, în primele ore ale dimineții de duminică, serviciul de stat ucrainean de comunicații speciale.

Reacție deloc surprinzătoare dinspre Coreea de Nord, regimul lui Kim Jong Un susținând că pentru invazia rușilor sunt de vină americanii.

Ministrul apărării din Ucraina: 72 de ore de rezistență! Lumea nu a crezut

Ministrul apărării din Ucraina, Oleksii Reznikov, mândru că armata sa a arătat tuturor că poate lupta cu invazia comandată de Putin:

”72 de ore de rezistență! Lumea nu a crezut. Lumea s-a îndoit. Dar noi nu am stat pur și simplu, ci am continuat cu încredere să luptăm cu ocupantul rus! Am arătat lumii - nu vă fie frică de Rusia, fiți puternici și respingeți-o! Sprijinul pentru Ucraina trebuie să fie mai puternic! Siguranța voastră depinde de noi!”.

Kievul se află sub controlul forțelor militare și de apărare teritorială ucrainene, potrivit autorităților ucrainene

Rachete rusești au lovit orașul ucrainean Vasylkiv, situat la sud-vest de capitala Kiev, incendiind un terminal petrolier, a declarat duminică primarul orașului.

VASYLKIV right now pic.twitter.com/pTJzqvoyEf

— Anastasiia Lapatina (@lapatina_) February 26, 2022

Marile companii de tehnologie continuă să ia măsuri contra Rusiei. După Facebook, și Google anunță că interzice organelor de propagandă ale Kremlinului, printre care și RT, să mai primească bani pentru reclamele apărute pe internet, aplicații sau pe YouTube

------",https://www.hotnews.ro/stiri-razboi_ucraina-25394807-razboi-ucraina-rusia-kiev-zelenski-putin-invazie.htm
2,22ff4338-2bd0-4d3e-a4eb-4c7b875d960d,['Știrile Tvr'],,"Explozii puternice în apropierea capitalei Kiev. 24 de ore cruciale pentru Ucraina vor fi urmate de o noapte și o nouă zi la fel. Astăzi, președintele Volodimir Zelensky a semnat cererea de aderare a ţării sale la Uniunea Europeană. Între timp, Rusia a anunţat că a capturat două oraşe din Ucraina şi o centrală nucleară, dar pentru prima oară recunoaşte şi pierderi suferite în rândul soldaţilor săi. Condițiile Moscovei pentru soluționarea crizei sunt respectarea intereselor legitime ale Rusiei în domeniul securității, recunoașterea suveranității Rusiei asupra Peninsulei Crimeea, așa-numita ""demilitarizare"" și ""denazificare"" a Ucrainei și asigurarea unui statut de neutralitate a Ucrainei.

Explozii la Kiev""

ACTUALIZARE 23.46 Peste 500 de mii de oameni au fugit din calea invaziei din Ucraina, potrivit datelor Națiunilor Unite.

ACTUALIZARE 23.43 Elon Musk s-a ținut de cuvânt. În Ucraina au ajuns terminalele Starlink promise.

Starlink has arrived in Ukraine: https://t.co/pacgzugA7R — Newsfeed Ukraine (@NewsfeedUkraine) February 28, 2022

ACTUALIZARE 23.41 Președintele Volodimir Zelensky a aprobat un ordin prin care voluntarii străini pot intra în țară fără viză.

ACTUALIZARE 23.29 Bruxelles-ul a fost de acord cu aderarea de urgență a Ucrainei la sistemul energetic al UE, transmite pravda.com.ua.

Comisia Europeană și Asociația Rețelelor Europene de Electricitate au convenit să înceapă procesul de aderare de urgență a Ucrainei la rețeaua energetică unică a UE și se așteaptă ca procesul să dureze câteva săptămâni.

Acest lucru a fost declarat la o conferință de presă la Bruxelles de către comisarul UE pentru Energie, Kadri Simson.

ACTUALIZARE 23.00 Forţele armate ruse se află în apropierea celei mai mari centrale nucleare din Ucraina, iar Agenţia Internaţională pentru Energia Atomică a transmis ""profunda preocupare"" în legătură cu această situație.

Pentru moment, cele şase reactoare ale centrale din Zaporojia (est) sunt ""în siguranţă"", potrivit datelor primite de AIEA.

ACTUALIZARE 22.56 Într-o declarație de luni, Ministerul rus de Externe a criticat planurile UE de a furniza arme Ucrainei, adăugând că Rusia va continua să urmărească realizarea intereselor sale naționale, în ciuda sancțiunilor, transmite CNN.

ACTUALIZARE 22.32 Conferință de presă a purtătorului de cuvânt al Casei Albe, Jen Psaki: Rusia și președintele Putin au afirmat fals că sunt amenințați de Ucraina și NATO. Credem că o retorică provocatoare vizavi de armamentul nuclear este extrem de periculoasă, iar noi nu vom participa la acest joc. Evaluăm poziția președintelui Putin și decidem nivelul nostru. Întotdeauna am fost de acord și noi, și rușii, că uzul nuclear înseamnă consecințe devastatoare, iar un război nuclear este un război care nu poate fi purtat decât o singură dată. Nu avem motive să schimbăm nivelul de alertă, deocamdată.

ACTUALIZARE 22.28 După ce președintele rus Vladimir Putin a anunțat că forțele de descurajare ale Rusiei – inclusiv armele sale nucleare – au fost plasate în stare de alertă maximă, Pentagonul a răspuns prin purtătorul său de cuvânt John Kirby, care a declarat că anunțul este „inutil și escaladează situația”, transmite CNN. Kirby a mai spus că Pentagonul „analizează” anunțul lui Putin.

ACTUALIZARE 22.15 Procurorul Curții Penale Internaționale solicită aprobarea Curții pentru a investiga presupusele crime de război din Ucraina, relatează Reuters.

ACTUALIZARE 22.10 Ambasadorul Ucrainei la Națiunile Unite: ""Dacă vrea să se sinucidă (Vladimir Putin, n.r), nu trebuie să folosească un arsenal nuclear. Trebuie să facă ceea ce a făcut tipul din buncăr la Berlin în mai 1945.""

Ukrainian Ambassador to the UN:

""If he wants to kill himself, he doesn't need to use a nuclear arsenal. He has to do what the guy in the bunker did in Berlin in May 1945"" pic.twitter.com/kvo0LRNTng — Euromaidan Press (@EuromaidanPress) February 28, 2022

ACTUALIZARE 21.49 Turcia a interzis trecerea navelor de război prin Bosfor și Dardanele. ""Am implementat prevederile Convenției de la Montreux și o vom face și de acum înainte. Nu a existat nicio cerere de trecere prin strâmtori până astăzi"", a declarat ministrul turc de Externe, Mevlut Cavusoglu.

ACTUALIZARE 21.40 Premierul britanic Boris Johnson a cerut G7 și altor lideri mondiali să continue să ofere Ucrainei arme defensive și să mențină presiunea asupra regimului lui Putin, transmite CNN.

ACTUALIZARE 21.38 Armata rusă a anunțat luni, potrivit CNN, că forțele sale armate au lovit 1.146 de instalații militare ucrainene de la începutul „operațiunii speciale”, a declarat într-un comunicat generalul-maior Igor Konașenkov, purtătorul de cuvânt al Ministerului rus al Apărării. Printre ținte au fost „31 de posturi de comandă și centre de comunicații, 81 de sisteme de rachete antiaeriene S-300, Buk M-1 și Osa, precum și 75 de stații radar. Operațional, aviația tactică a Forțelor Aerospațiale Ruse a lovit șase coloane de vehicule blindate ale forțelor armate ucrainene.”

ACTUALIZARE 21.30 Lansarea unei misiuni spațiale comune Europa-Rusia pe Marte, programată pentru acest an, este acum „foarte puțin probabilă”, transmite Agenția Spațială Europeană, din cauza sancțiunilor legate de declarația de război a Rusiei asupra Ucrainei, relatează Associated Press, citată de The Guardian.

ACTUALIZARE 21.15 ""Rusia nu a lansat un război, ea îi pune capăt"", a declarat luni purtătoarea de cuvânt a Ministerului de Externe rus Maria Zaharova, citată de agenţia oficială de presă TASS, dând de asemenea vina pe ""experimentele"" NATO şi ""tăcerea"" Occidentului asupra situaţiei din Donbas pentru dezastrul umanitar şi politic din Europa.

ACTUALIZARE 20.44 Ministrul Apărării din Ucrainei, Oleksii Reznikov, a făcut un apel la soldații ruși care luptă în Ucraina, spunând că vor primi amnistia totală și despăgubiri bănești dacă își depun armele.

Российский солдат!Тебя привели на нашу землю убивать и умирать.Не выполняй преступные приказы.Мы гарантируем тебе полную амнистию и 5 млн руб,если ты сложишь оружие. Для тех, кто продолжит вести себя как оккупант – пощады не будет https://t.co/W2bOFa8IM0 pic.twitter.com/ghoyqUsY5M — Oleksii Reznikov (@oleksiireznikov) February 28, 2022

ACTUALIZARE 20.36 Forțe terestre ruse se apropie de Kiev. Potrivit Maxar Technologies Inc, convoiul de la marginea de est a aeroportului Antonov conținea sute de vehicule blindate, tancuri, tunuri de artilerie și vehicule de sprijin logistic și a continuat să se deplaseze spre sud, spre Kiev. Convoiul se întinde pe cel puțin 27 de kilometri, cu unele spații libere în coloana de vehicule.

ACTUALIYARE 19.39 Orașul Brovarî, din regiunea Kiev a fost bombardat. Primarul orașului susține că ar fi fost rănit în urma atacului aerian și îndeamnă oamenii să se adăpostească.

ACTUALIZARE 19.36 Finlanda, ţară nealiniată, dar membră a Uniunii Europene, a anunţat luni că a luat decizia ""istorică"" de a trimite arme şi muniţii Ucrainei ca urmare a invadării acestei ţări de către Rusia.

ACTUALIZARE 19.00 Forțele ruse lansează un atac asupra Kievului la scurt timp după încheierea negocierilor dintre Ucraina și Rusia. Cel puţin trei explozii au fost auzite şi la Harkov.

Russian forces launch an attack on Kyiv soon after the Ukraine-Russia negotiations are over. pic.twitter.com/8u4EYP8pkQ — The Kyiv Independent (@KyivIndependent) February 28, 2022

ACTUALIZARE 18.50 Discuțiile dintre oficialii ruși și ucraineni s-au încheiat la granița cu Belarus, a declarat agenția de presă de stat rusă TASS, citată de CNN și The Guardian. Agenția de presă Ria care citează un oficial ucrainean transmite că ambele părți se vor întoarce în capitalele lor pentru consultări ulterioare, înainte de a participa la a doua rundă de discuții.

ACTUALITATE 18.32 Președintele ucrainean Volodimir Zelenski a semnat o cerere pentru ca Ucraina să adere la Uniunea Europeană.

ACTUALIZARE 18.25 Comunicatul Kremlinului, după discuţia telefonică dintre Putin şi Macron, arată care sunt condițiile Rusiei pentru soluționarea problemei din Ucraina: respectarea intereselor legitime ale Rusiei în domeniul securității, recunoașterea suveranității Rusiei asupra Peninsulei Crimeea, așa numita demilitarizare și denazificare a Ucrainei și asigurarea unui statut de neutralitate a Ucrainei.

ACTUALIZARE 17.50 Negocierile de pace dintre Rusia şi Ucraina au fost reluate după o pauză, transmite DPA.

ACTUALIZARE 17.31 A început Adunarea Generală a ONU cu privire la invazia rusă ăn Ucraina. ''Luptele în Ucraina trebuie să înceteze'', a insistat secretarul general al ONU Antonio Guterres. ""Ei fac furori în toată ţara, din aer, pe pământ şi în mare. Trebuie să se oprească acum. Destul, este destul. Soldaţii trebuie să se întoarcă în cazărmile lor'', a spus el.

ACTUALIZARE 17.19 Președintele francez Emmanuel Macron a vorbit luni separat atât cu președintele rus Vladimir Putin, cât și cu președintele ucrainean Volodimir Zelenski. Președintele Vladimir Putin a ”confirmat disponibilitatea de a se angaja” să oprească atacurile împotriva civililor și să securizeze principalele drumuri din Ucraina.

ACTUALIZARE 17.09 Negocierile dintre Rusia şi Ucraina au fost întrerupte și fiecare delegație se consultă cu autoritățile din propria țară.

ACTUALIZARE 17.00 Cel puțin unsprezece oameni au fost uciși în bombardamentele rusești asupra cartierelor de blocuri din Harkov, al doilea oraș ca mărime al Ucrainei la granița cu Rusia, a anunțat luni guvernatorul regional, spunând că se teme că sunt „zeci de morți”. „Inamicul rus bombardează zone rezidențiale”, a scris guvernatorul regional Oleg Sinegoubov pe rețelele de socializare. „Din cauza acestor atentate, care sunt încă în desfășurare, nu putem apela la serviciile de salvare (...) În prezent, sunt 11 morți și zeci de răniți”, a adăugat el.

ACTUALIZARE 16.03 Elveția va aplica toate sancțiunile economice decise de UE în cazul Rusiei, inclusiv pe cele împotriva lui Vladimir Putin, a declarat președintele Confederației Elvețiene, Ignazio Cassis.

ACTUALIZARE 16.00 Rusia şi-a închis spaţiul aerian pentru 36 de ţări ca răspuns la închiderea spaţiului aerian din numeroase state pentru avioanele ruseşti, după invazia lansată de Moscova în Ucraina.

ACTUALIZARE 15.35 Departamentul de Stat a suspendat operaţiunile ambasadei SUA de la Minsk, capitala Belarusului, şi a permis ""plecarea voluntară"" a personalului neesenţial şi a familiilor de la ambasada sa de la Moscova, ca reacţie la invadarea Ucrainei de către Rusia, anunţat luni şeful diplomaţiei americane Antony Blinken, potrivit AFP şi Reuters.

We have suspended operations at our Embassy in Minsk and authorized the voluntary departure of non-emergency employees and family members at our Embassy in Moscow. We have no higher priority than the safety and security of U.S. citizens. — Secretary Antony Blinken (@SecBlinken) February 28, 2022

ACTUALIZARE 15.00 Ministerul Apărării din Rusia a anunţat că a plasat forţele de descurajare în alertă de luptă, în ciuda negocierilor cu Ucraina de la graniţa cu Belarus.

ACTUALIZARE 14.29 Bombardamentele continuă în Harkov .

#Kharkov under continuous shelling of enemy multiple launch rocket systems pic.twitter.com/FNbuPpFYlN — NEXTA (@nexta_tv) February 28, 2022

ACTUALIZARE 14.00. Vaticanul este dispus „să faciliteze” un dialog între Ucraina și Rusia pentru a pune capăt războiului, a declarat luni Cardinalul secretar de stat Pietro Parolin. Parolin, care este al doilea în rang după Papa Francisc, a declarat pentru ziarul italian Corriere della Sera că el crede că ""mai există și întotdeauna loc de negociere. Nu este niciodată prea târziu"".

ACTUALIZARE 13.30. Rusia nu intenționează să-și recheme ambasadorii din țările europene, a declarat pentru agenția Interfax Evgeny Ivanov, un adjunct al ministrului de Externe

ACTUALIZARE: 12.59 Negocierile între Ucraina şi Rusia au început la frontiera belarusă, a anunţat consilierul preşedintelui ucrainean Mihailo Podoliak, printr-un mesaj, informează Reuters. Delegația Ucrainei este formată din oficiali de rang înalt. Președintele Ucrainei Volodymyr Zelensky lipseşte de la ăntâlnire. Ucraina a cerut „încetarea imediată a focului și retragerea trupelor ruse” înaintea întâlnirii.

Video from the beginning of negotiations - or rather, just Makey's speech



""You can feel completely safe,"" Makey told meeting participants.



After that, all journalists were kicked out. ""I said turn it off, can't you hear there?"" - says the unidentified man on the background. pic.twitter.com/RoeJmMdThr — NEXTA (@nexta_tv) February 28, 2022

ACTUALIZARE 12.45 Amnesty International a condamnat folosirea de către Rusia a munițiilor cu dispersie în Ucraina, declarând că un atac asupra unei grădinițe „poate constitui o crimă de război”.

ACTUALIZARE 12.42 Kremlinul a acuzat Uniunea Europeană de comportament ostil față de Rusia, declarând că livrările de arme către Ucraina sunt periculoase și destabilizatoare și a demonstrat că Rusia a avut dreptate în eforturile de a-și demilitariza vecinul.

ACTUALIZARE 12.40 Preşedintele ucrainean Volodmir Zelenski a mulțumit, luni, României într-un mesaj pe Twiteer pentru ajutorul trimis Ucrainei și președintelui Klaus Iohannis pentru ”sprijinirea aderării Ucrainei la Uniunea Europeană”.

ACTUALIZARE 11:35 Cel puțin 102 civili în Ucraina au fost uciși de când Rusia și-a lansat invazia joia trecută, iar alți 304 au fost răniți, dar se teme că cifra reală va fi „considerabil mai mare”, a declarat luni șefa ONU pentru drepturile omului, Michelle Bachelet.

ACTUALIZARE 11.20 Zelensky cere aderarea la UE. „Solicităm Uniunii Europene aderarea imediată a Ucrainei în cadrul unei noi proceduri speciale”, a spus Zelensky într-o adresă video.

ACTUALIZARE 11.15 Peste 400 de mercenari ruşi operează la Kiev, la ordinele Kremlinului, pentru a-l asasina pe preşedintele ucrainean Volodimir Zelenski şi pe membrii guvernului său, cu scopul de a pregăti terenul pentru ca Moscova să preia controlul în Ucraina, a dezvăluit luni publicaţia britanică The Times, citată de EFE.

ACTUALIZARE 11:10 Locuitorii din Mariupol au declarat în această dimineață că orașul-port de pe marea Azov a fost înconjurat de forțele ruse și este sub atac puternic.

ACTUALIZARE 11.00 Liderii separatişti ai regiunii Doneţk, din estul Ucrainei, au anunţat luni că suspendă mobilizarea militară, informează DPA.

''A fost ocupat numărul de zone dorit'', a declarat liderul autoproclamatei 'Republici Populare Doneţk', Denis Puşilin, la postul public de televiziune rus.

ACTUALIZARE 10.30 Delegația ucraineană a ajuns la graniță pentru discuții de pace. Delegația este condusă de ministrul Apărării Oleksii Reznikov și de deputatul David Arakhamia, liderul partidului lui Zelensky, transmite The Kyiv Independent.

ACTUALIZARE 10.10 Forțele de invazie ruse au ocupat două orașe mici din sud-estul Ucrainei și zona din jurul unei centrale nucleare, a raportat luni agenția de presă Interfax, dar s-a confruntat cu o rezistență puternică în altă parte, pe măsură ce izolarea diplomatică și economică a Moscovei s-a adâncit.

În ciuda unui început lent al ofensivei sale militare și a rezistenței ucrainene acerbe, Rusia se apropia de obiectivul său strategic de a captura fâșia de 250 km de-a lungul Mării Azov, între peninsula Crimeea și Mariupol.

Forțele ruse au capturat micul oraș-port Berdyansk aseară, a confirmat aseară primarul acestuia, Oleksandr Svidlo, și au preluat clădirea administrației.

#Ukraine Residents of Berdyansk, captured by Russian troops, sang the Ukrainian national anthem right in front of military equipment.



Ukrainians are so brave pic.twitter.com/Erqcx9cvC9 — Hanna Liubakova (@HannaLiubakova) February 28, 2022

ACTUALIZARE 10.00 Belarus: 800 de persoane au fost arestate în urma protestelor generate de votul pentru renunțarea la statutului non-nuclear

ACTUALIZARE 09.20 Potrivit celui mai recent raport operațional lansat de armata ucraineană, luni dimineață, Rusia și-a „încetinit ofensiva” după ce a tras asupra aerodromurilor militare și civile, punctelor militare de control, instalațiilor de apărare aeriană și infrastructurii critice, transmite The Guardian.

Forța a adăugat că focul de artilerie ucraineană a distrus „mai mult de cinci coloane de echipamente inamice și forță de muncă inamică”.

„Inamicul este demoralizat și suportă pierderi grele”, a spus .

„Au fost observate cazuri frecvente de dezertare și neascultare. Inamicul și-a dat seama că propaganda și realitatea erau diferite”, a anunțat statul major al forțelor armate.

Între timp, armata a anunțat că aproximativ 5.300 de angajați ruși au murit de la începutul invaziei, precum și distrugerea a 191 de tancuri, 29 de avioane, 29 de elicoptere și 816 vehicule blindate de luptă.

ACTUALIZARE 09.00 Delegațiile din Ucraina şi din Rusia se vor așeza la masa negocierilor începând cu ora 11.00, scrie Nexta pe Twitter.

ACTUALIZARE 08.51 Marea Britanie anunță restricții suplimentare asupra tranzacțiilor financiare cu Rusia

Guvernul Marii Britanii tocmai a anunțat o serie de măsuri „pentru a interzice oricăror persoane fizice sau juridice din Regatul Unit să efectueze tranzacții financiare care implică banca centrală rusă, fondul național de avere a Rusiei și ministerul de finanțe al țării”. Concret, urmărește, de asemenea: să împiedice Banca Centrală a Rusiei să-și folosească rezervele valutare de 630 de miliarde de dolari

ACTUALIZARE 08.40 Banca centrală a Rusiei a confirmat luni că a ordonat brokerilor să suspende executarea tuturor ordinelor de către persoane juridice și persoane fizice străine de a vinde valori mobiliare rusești.

ACTUALIZARE 08.29 Rusia a folosit sistemele de rachete Iskander pentru a ataca aeroportul Zhytomyr. Raidurile aeriene au fost efectuate din Belarus, folosind lansatoare de rachete balistice rusești.

Sirene de raid aerian și în regiunea Luhansk și Jytomyr, transmite The Kyiv Independent.

ACTUALIZARE 08.20 Peste 90% dintre ucraineni spun că îl susțin pe președintele Volodymyr Zelenskiy, potrivit unui sondaj realizat de grupul Rating Sociological în acest weekend. Potrivit datelor compilate de la două mii de respondenți din toată Ucraina, 91% dintre respondenți l-au susținut pe Zelenski, doar 6% au spus că nu îl susțin și 3% au rămas nehotărâți.

ACTUALIZARE 8.00 Ministerul de Externe din Belarus a publicat o fotografie cu locul negocierilor de astăzi între Rusia și Ucraina.

ACTUALIZARE 07.35 Preşedintele Volodimir Zelenski le-a vorbit din nou ucrainenilor.

Președintele este aici. Șeful biroului prezidenţial este aici. Prim-ministrul este aici. Armata este aici. Comandantul șef este aici. Cu toții ne vom apăra țara și granițele noastre. Trebuie să acționăm pragmatic pentru a ne atinge scopul, iar scopul nostru este asigurarea integrităţii noastre teritoriale. Ați văzut poziția noastră 100%. Aceasta este o protejare necondiționată a statului național. Dar cum rămâne cu motivația noastră? Evident, soldații noștri nu luptă pentru bani, ci pentru azi și pentru mâine. Ei răspund foarte ferm la ceea ce sa întâmplat ieri. Dar trebuie să înțelegem că acum, acesta este cel mai important lucru: să fii militar pentru a-ţi apăra țara.

ACTUALIZARE 07.33 Mesaj al ministrului Apărării din #Ucraina.

-96 de ore de rezistență.

-4 zile de formare, curaj, dăruire și credință.

-Durere pentru cei care și-au dat viața pentru Ucraina.

-Furie pe dușmanul care ne omoară femeile și copiii și distruge orașe pașnice.

- Și încrederea că va fi pedepsit! Sunt necesare penalități! Grele

- Până la urmă, ieri a fost o cădere nervoasă. Războiul a devenit european. În sfârșit a fost făcută au realizat asta.

-Deja jumătate din Europa colectează, împachetează, transportă arme și echipamente de apărare. Cercul de state care acordă ajutor real a crescut semnificativ. Scara acestuia a crescut.

-Europa a oferit deja adăpost temporar pentru zeci de mii dintre cei pe care vrem cel mai mult să-i salvăm - bebelușii noștri și mamele lor. Fără toate formalitățile. Ca pe unii de-ai lor.

- Nu avem de fapt o graniță în vest acum. Dar sprijinul este acolo în sud, și în Orientul Îndepărtat și peste Atlantic.

-Toate acestea sunt meritul apărătorilor noștri, întregului popor ucrainean. Care a refuzat să cedeze în fața tiranului nebun. Și care este obligat să câștige.

- Ucraina va câștiga!

- Glorie Ucrainei!

ACTUALIZARE 07.00 Declarație a comandantului apărării din #Kiev, în această dimineață.

- În ultima zi, #Rusia a continuat să încerce să spargă apărarea orașului.

- A încercat să asalteze la periferia orașului.

- Toate încercările trupelor ruse de a-și atinge obiectivul au eșuat.

- Inamicul a suferit pierderi semnificative

- Coloanele rusești au fost distruse.

- Forțele ruse sunt demoralizate și epuizate.

- Am arătat că ne vom proteja casa de „oaspeții nepoftiti”.

- Situația este sub control.

Col. Gen. Oleksandr Syrskyi

- Russian columns were destroyed.

- Russian forces are demoralized and exhausted.

- We have shown we will protect our home from ""uninvited guests"".

- Situation under control.



Col. Gen. Oleksandr Syrskyi pic.twitter.com/lVeKgyedoH — Michael A. Horowitz (@michaelh992) February 28, 2022

ACTUALIZARE 06.06 Alerte de raid aerian la Kiev, transmite The Kyiv Independent.

ACTUALIZARE 05.32 Se aud noi explozii în apropiere de Kiev și la Harkov.

ACTUALIZARE 05.28 O femeie a fost rănită după ce un proiectil a lovit o clădire din orașul Chernihiv, transmite The Kyiv Independent.

ACTUALIZARE 05.17 Președintele SUA, Joe Biden, va avea o videoconferință cu liderii din Vest, cu partenerii și aliații la ora 04.15 pm GMT - ora 18.15 la București, pentru a discuta despre cele mai noi date privind invazia Rusiei în Ucraina și despre un răspuns coordonat, a indicat Casa Albă într-un comunicat de presă.

ACTUALIZARE 05.01 O rachetă a lovit o clădire rezidențială din centrul orașului Chernihiv. Două etaje sunt cuprinse de flăcări, potrivit Serviciului ucrainean de comunicații speciale, citat de The Guardian.

Numărul victimelor nu este cunoscut.

Chernihiv se află la 150 de km nord-est de Kiev.

ACTUALIZARE 04.39 Se semnalează un raid aerian la Chernihiv. Locuitorii sunt alertați spre cel mai apropiat adăpost.

ACTUALIZARE 04.30 Explozii se aud din nou în capitala Kiev și la Harkov luni dimineață, a anunțat Serviciul de comunicații speciale al Ucrainei.

În Kiev a fost liniște pentru câteva ore, menționează autoritatea pe canalul de Telegram, citată de The Guardian.

ACTUALIZARE 04.15 Statul major al forțelor armate ucrainene anunță că Rusia suferă pierderi semnificative.

Bilanț valabil pentru duminică, ora 18.00: pierderi de militari - în jur de 4.500; tancuri pierdute: 150, vehicule – peste 700, rezervoare de combustibil – 60, sisteme Buk – 1, sisteme Grad – 4, elicoptere – 26.

ACTUALIZARE 04.00 Google a dezactivat temporar unele instrumente Google Maps în Ucraina, care oferă informații live despre condițiile de trafic și despre aglomerația din diverse locuri.

Gigantul tehnologic a declarat că a luat măsura pentru siguranța comunităților locale, după ce s-a consultat inclusiv cu autoritățile regionale, relatează Reuters.

ACTUALIZARE 03.49 Mai multe bombardiere şi avioane de vânătoare au decolat din peninsula Crimeea, îndreptându-se spre oraşe din Ucraina, a informat agenţia ucraineană de presă UNIAN, transmite dpa preluată de Agerpres.

Capitala Kiev şi al doilea oraş ca mărime, Harkov, precum şi Mikolaiv, în apropiere de Marea Neagră şi Herson, în partea de sud a ţării, se numără printre ţinte.

Informaţiile nu au putut fi verificate în mod independent.

ACTUALIZARE 03.47 Secretarul de stat al SUA, Antony Blinken, și omologii săi din G7 reiterează răspunsul unit la invazia Rusiei.

""Împreună sprijinim poporul ucrainean și impunem costuri și consecințe severe pentru a trage Rusia la răspundere pentru războiul ales"", a declarat purtătorul de cuvânt al Departamentului de Stat, Ned Price. ""Suntem alături de Ucraina și recunoaștem curajul și eroismul poporului ucrainean"", a adăugat el.

La întrunirea desfășurată în sistem videoconferință au participat miniștrii de Externe din Canada, Franța, Germania, Italia, Japonia, Regatul Unit, Înaltul Reprezentant al Uniunii Europene și ministrul de Externe al Ucrainei, Dmitro Kuleba.

ACTUALIZARE 03.33 Serviciul de comunicații speciale de stat al Ucrainei a anunțat că luptătorii din Belarus sunt în drum spre Ucraina, transmite The Guardian.

""Luptători din Belarus zboară acum spre Ucraina"", a indicat agenția într-un comunicat pe contul său Telegram.

Naționalitatea forțelor rămâne neclară.

Potrivit mai multor surse citate de The Kyiv Independent, un aparat Ilyushin Il-76 va decola cu trupe bieloruse spre Ucraina.

ACTUALIZARE 03.31 Printr-un referendum, Belarus a aprobat duminică o nouă constituție, prin care renunță la statutul non-nuclear al țării.

Astfel, Belarus ar putea permite Rusiei să plaseze arme nucleare pe teritoriul său.

65,16% dintre cetățeni ar fi susținut aceste modificări constituționale.

În plus, președintele Alexander Lukașenko și-a extins puterile executive.

ACTUALIZARE 03.16 Rubla s-a prăbușit cu 30% față de dolarul american la deschiderea piețelor financiare, un record istoric.

Este prima zi de tranzacționare după ce Occidentul a anunțat cele mai drastice sancțiuni economice impuse vreodată Rusiei, ca urmare a invadării Ucrainei.

ACTUALIZARE 03.10 Canada anunță că, pentru a ajuta poporul ucrainean, trimite provizii militare suplimentare care au fost solicitate – veste antiglonț, ochelari pentru vedere nocturnă, măști de gaz și căști.

Valoarea ajutorului se ridică la 17,6 milioane de euro.

Ministrul canadian al Apărării, Anita Anand, a subliniat că o misiune de luptă ""nu este pe masă acum"".

To help the people of Ukraine defend themselves, we’re sending them additional military supplies that have been requested – including night vision goggles, body armour, gas masks, and helmets. — Justin Trudeau (@JustinTrudeau) February 27, 2022

ACTUALIZARE 03.08 Banca Centrală Europeană: Faliment sau faliment probabil al filialei europene a băncii rusești Sberbank

ACTUALIZARE 03.03 Și Cipru închide spațiul aerian pentru aeronavele rusești.

ACTUALIZARE 02.57 Președinta Comisiei Europene, Ursula von der Leyen, se exprimă în favoarea aderării Ucrainei la Uniunea Europeană

ACTUALIZARE 02.27 Sancțiunile impuse de Australia președintelui Vladimir Putin și membrilor guvernului său au intrat în vigoare, a anunțat premierul Scott Morrison.

Pe lângă Putin, pe lista celor sancționați se numără: ministrul de Externe Serghei Lavrov, Ministrul Apărării Serghei Șoigu, premierul Mikhail Mishustin, ministrul de Interne Vladimir Kolokoltsev.

VEZI și Lacrimi și mesaje de sprijin pentru Ucraina pe mai multe stadioane europene. Jucătorii ucraineni Roman Yaremchuk, Oleksandr Zinchenko și Vitaliy Mykolenko, ovaționați

ACTUALIZARE 02.00 Trupele ruse încearcă să reia ofensiva asupra Kievului. Statul major al forțelor armate ale Ucrainei: se pregătește o traversare cu ponton lângă Demidov.

Statul major al forţelor armate ucrainene a descris ziua de duminică drept ""un moment dificil"" pentru armată, subliniind că trupele ruse ""continuă să bombardeze aproape în toate direcţiile"", transmite Reuters.

ACTUALIZARE 01.32 Negocierile dintre Rusia și Ucraina vor începe la prima oră.

ACTUALIZARE 01.27 Președintele Zelensky a avut noi convorbiri cu premierul Marii Britanii și cu președintele Poloniei. Au căzut de acord asupra unor acțiuni viitoare. ""Coaliția anti-război în acțiune!"", a scris președintele Ucrainei.

Zelensky i-a comunicat lui Boris Johnson că următoarele 24 de ore sunt cruciale pentru Ucraina, informează Reuters, care citează un purtător de cuvânt din Downing Street.

Au urmat convorbiri cu președintele Comisiei Europene, Ursula von der Leyen.

ACTUALIZARE 01.17 Președintele din Belarus, Alexander Lukașenko, avertizează Occidentul că sancțiunile împing Kremlinul să declanșeze al treilea război mondial.

""Acum se vorbește mult împotriva sectorului bancar, gazului, petrolului, SWIFT"", a spus Lukașenko, duminică seară. ""E mai rău decât războiul. Acest lucru împinge Rusia într-un al treilea război mondial. Trebuie să fim reținuți aici pentru a nu avea probleme. Pentru că războiul nuclear este sfârșitul tuturor"", a subliniat Lukașenko, potrivit Daily Mail.

ACTUALIZARE 01.05 Președintele Ucrainei, Volodimir Zelensky, îi mulțumește Patriarhului Constantinopolului, Bartolomeu, pentru ""o conversație caldă"". ""Cuvintele dumneavoastră sunt precum mâini care ne susțin în aceste timpuri dificile. Ucrainenii simt sprijinul spiritual și puterea rugăciunilor dumneavoastră"", a scris Zelensky.

Regatul Unit al Marii Britanii va oferi încă 53 de milioane de dolari Ucrainei pentru asistență umanitară, a anunțat biroul premierului Boris Johnson.

Thank you for the warm conversation, Your All-Holiness #Bartholomew. Your words are like hands that hold us up in this difficult time. Ukrainians feel the spiritual support and strength of your prayers. We hope for the soonest peace. — Володимир Зеленський (@ZelenskyyUa) February 27, 2022

ACTUALIZARE 01.00 Se aud explozii puternice la Harkov, semn al unui nou atac dur declanșat de ruși.

Local outlets reported that aerial strike on a bridge on Oskil river in Kupyansk, Kharkiv Oblast pic.twitter.com/thpURysZ2X https://t.co/thpURysZ2X https://t.co/coxxKzMidY — AlexandruC4 (@AlexandruC4) February 27, 2022

Potrivit ministrului ucrainean de Interne, cel puțin 352 de civili au fost uciși de la declanșarea invaziei, dintre care 14 copii. Peste 1.600 de persoane au fost rănite, dintre care 116 copii.

do not be afraid



to stand up to evil



no matter how powerful it seems



at the dawn



the flag will still be there — Ukraine / Україна (@Ukraine) February 27, 2022

ACTUALIZARE 00.30 Cel mai mare avion din lume, un Antonov AN-225, Mriya, a fost distrus într-un atac al rușilor la aeroportul Hostomel din apropierea Kievului, transmite președinția ucraineană.

""Poate că Rusia ne-a distrus 'Mriya' ('Visul' în trad.), dar nu va putea niciodată să ne distrugă visul pentru un stat european puternic, liber și democratic"", a transmis ministrul de Externe al Ucrainei, Dmitro Kuleba.

The biggest plane in the world ""Mriya"" (The Dream) was destroyed by Russian occupants on an airfield near Kyiv. We will rebuild the plane. We will fulfill our dream of a strong, free, and democratic Ukraine. pic.twitter.com/Gy6DN8E1VR — Ukraine / Україна (@Ukraine) February 27, 2022

ACTUALIZARE 00.22 11 nave de transport ale Federației Ruse, fiecare cu câte un batalion, se îndreaptă spre Odesa, într-o încercare de a lansa un asalt.

ACTUALIZARE 00.11 Imagini din satelit arată un convoi militar rusesc de 5 km lungime în apropiere de Kiev. Convoiul a fost identificat încă de duminică dimineață.

Potrivit Maxar Technologies, convoiul a fost semnalat lângă Ivankiv, care se află la aproximativ 60 de kilometri nord-vest de capitala Ucrainei, pe drumul P-02-02.

Maxar a identificat camioane cu combustibil și logistică, pe lângă tancuri, vehicule de infanterie și de artilerie autopropulsată.

A three-mile column of Russian troops and tanks have been seen ""moving towards Kyiv"" in satellite imagery taken on Sunday.



Follow the latest updates on our liveblog https://t.co/9rnc9UHXw6 — The Telegraph (@Telegraph) February 27, 2022

Între timp, hackerii Anonymous dau jos site-ul Președinției Rusiei.

Ucraina a depus plângere împotriva Rusiei la Curtea Internațională de Justiție, a confirmat duminică președintele Volodimir Zelensky.

Plângerea se referă la interpretarea, aplicarea și îndeplinirea Convenției din 1948.

Ukraine has submitted its application against Russia to the ICJ. Russia must be held accountable for manipulating the notion of genocide to justify aggression. We request an urgent decision ordering Russia to cease military activity now and expect trials to start next week. — Володимир Зеленський (@ZelenskyyUa) February 27, 2022

LIVE TEXT A patra zi a invaziei | Se aud din nou împușcături și sunetul sirenelor în Kiev | UE, decizii fără precedent și sancțiuni noi pentru Rusia

LIVE TEXT A treia zi a invaziei Rusiei în Ucraina | Rușii au reluat ofensiva asupra capitalei | Un copil a murit după ce tirurile de artilerie trase de ruși au lovit un spital oncologic

LIVE TEXT A doua zi de asalt în Ucraina: Lupta pentru Kiev. Vehicule militare ucrainene au intrat în Kiev pentru a apăra oraşul. Guvernul cheamă cetăţenii la arme

LIVE TEXT. Război în Ucraina. Trupele ruse au preluat controlul asupra Insulei Șerpilor și asupra perimetrului fostei centrale de la Cernobîl. Ucraina anunță joi seara că 57 de persoane au murit și 169 au fost rănite

Ziua în care Rusia a invadat Ucraina. Vladimir Putin: Am decis să lansăm o acțiune militară specială. Operațiunea are ca scop protejarea populației. Biden: Poporul Ucrainei, victima unui atac neprovocat, nejustificat

ŞTIRILE ZILEI",http://stiri.tvr.ro/live-text-invazie-in-ucraina--ziua-5----capitala-rezista-eroic--explozii-se-aud-din-nou-diminea--a-in-kiev---i-la-harkov--cladire-lovita-de-racheta-la-chernihiv--zelensky--24-de-ore-cruciale-pentru-ucraina_900808.html
