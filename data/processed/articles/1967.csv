,uid,article_author,article_date,article_text,article_url
0,bfc11a7a-5db5-4099-83af-3b4cc898ab78,[],,"04:40 Najnowsze doniesienia z Ukrainy można znaleźć tutaj:

Czytaj więcej Świat Wojna Rosji z Ukrainą. Dzień 33 24 lutego rozpoczęła się pełnowymiarowa inwazja Rosji na Ukrainę. Prezydent Wołodymyr Zełenski, w rozmowie z niezależnymi, rosyjskimi mediami oświadczył, że Ukraina jest gotowa przyjąć status państwa neutralnego w ramach porozumienia pokojowego z Rosją.

02:40 Kończymy relację

Kolejne doniesienia z Ukrainy będziemy podawali od rana.

02:37 Gen. Skrzypczak: Głównym kierunkiem działania wojsk Rosji i Ukrainy będzie teraz rejon Donbasu

- Ukraińcy za wszelką cenę chcą utrzymać swoje pozycje w tym rejonie i nie dać się okrążyć, i swoją aktywnością rozbijać wojska rosyjskie w dalszym ciągu - mówił były dowódca Wojsk Lądowych gen. Waldemar Skrzypczak.

Czytaj więcej Wojsko Gen. Skrzypczak: Rosjanie powoli przegrywają wojnę na Ukrainie - Władimir Putin nie może sobie pozwolić na wojnę na wyczerpanie, bo ta wojna będzie wyłącznie jego przegraną, dlatego będzie za wszelką cenę dążył do tego, żeby zdobyć obwody doniecki i ługański w ich granicach administracyjnych sprzed wojny - powiedział były dowódca Wojsk Lądowych generał Waldemar Skrzypczak, komentując na antenie Polsat News sytuację na frontach wojny Rosji z Ukrainą.

01:45 Zełenski o negocjacjach z Rosją: Nasze priorytety są znane

W wieczornym wystąpieniu prezydent Ukrainy Wołodymyr Zełenski odniósł się do kolejnej rundy negocjacji z Rosją, która ma odbyć się w Turcji. - Powiedziano mi, że jest okazja spotkania się twarzą w twarz (w ostatnim czasie delegacje prowadziły rozmowy za pośrednictwem łącz wideo - red.). Już w Turcji. To nieźle. Zobaczymy (jakie będą) wyniki. Nasze priorytety są znane - powiedział, wymieniając w tym kontekście suwerenność i integralność terytorialną Ukrainy oraz gwarancje bezpieczeństwa dla tego państwa.

01:34 Biden zaprzecza, by wzywał do zmiany reżimu w Rosji

Amerykański prezydent został zapytany o słowa, które wygłosił podczas przemówienia w Warszawie.

01:04 Atak na skład paliw w Łucku. Ukraina: Pocisk wystrzelono z Białorusi

Wieczorem w niedzielę w Łucku doszło do eksplozji - pocisk rakietowy trafił w skład paliw. Szef władz obwodu wołyńskiego Jurij Pohulajko oświadczył, że pocisk został wystrzelony z terytorium Białorusi i leciał na małej wysokości, dlatego nie został wykryty przez ukraińskie siły. Pohulajko dodał, że na miejscu ataku pracują służby ratownicze i że według wstępnych doniesień nie ma ofiar w ludziach.

00:51 Doradca Zełenskiego: Każdego dnia coraz więcej rakiet, Rosja nie ma już człowieczeństwa

Doradca prezydenta Wołodymyra Zełenskiego poinformował o kolejnych atakach rakietowych na Ukrainę. ""Łuck, Charków, Żytomierz, Równe. Coraz więcej pocisków każdego dnia"" - napisał Mychajło Podolak dodając, że Mariupol jest pod ""bombardowaniem dywanowym"". ""Rosja nie ma już języka, człowieczeństwa, cywilizacji, tylko rakiety, bomby i próby zmiecenia Ukrainy z powierzchni ziemi. Czy Europie się to podoba?"" - zapytał.

00:44 Niehumanitarne traktowanie rosyjskich jeńców? Gen. Załużny: To inscenizacja

W mediach społecznościowych opublikowane zostało nagranie, mające przedstawiać ukraińskich żołnierzy strzelających w nogi rosyjskich jeńców. W sieci pojawiły się analizy podważające autentyczność materiału. Do sprawy odniósł się gen. Wałerij Załużny, naczelny dowódca Sił Zbrojnych Ukrainy. Oświadczył, że nagranie to inscenizacja nakręcona przez Rosjan w celu zdyskredytowania ukraińskich żołnierzy. ""Podkreślam, że członkowie Sił Zbrojnych Ukrainy i innych legalnych formacji wojskowych ściśle przestrzegają norm prawa międzynarodowego"" - dodał generał apelując, by wziąć pod uwagę ""realia wojny informacyjnej i psychologicznej"" i wierzyć wyłącznie informacjom pochodzącym z oficjalnych źródeł.

00:21 Ukraina chce demilitaryzacji Czarnobylskiej Strefy Wykluczenia

Wicepremier Ukrainy Iryna Wereszczuk wezwała Radę Bezpieczeństwa ONZ o podjęcie natychmiastowych kroków w celu demilitaryzacji tzw. strefy wykluczenia wokół Czarnobylskiej Elektrowni Jądrowej i wysłanie na ten teren, obecnie kontrolowany przez Rosjan, specjalnej misji ONZ. Wcześniej ukraiński Sztab Generalny podał, że w pobliżu elektrowni wojska rosyjskie przewożą i przechowują amunicję, co może stanowić zagrożenie.

23:50 W poniedziałek nie będzie ewakuacji z Enerhodaru

Mer miasta Enerhodar w obwodzie zaporoskim, Dmitrij Orłow, poinformował, że planowana na poniedziałek rano ewakuacja mieszkańców tzw. korytarzem humanitarnym nie zostanie przeprowadzona. Dodał, że do godz. 23:30 czasu lokalnego regionalne władze wojskowe nie wydały zgody na sformowanie kolumny.

23:23 Pracownicy konsulatu Ukrainy w Brześciu opuścili Białoruś

Wszyscy pracownicy Konsulatu Generalnego Ukrainy w Brześciu opuścili Białoruś - podaje agencja Interfax, powołując się na białoruską telewizję. Według tego źródła, dyplomaci przekroczyli granicę białorusko-polską. W środę władze w Mińsku ogłosiły, że obecność dyplomatyczna Ukrainy na Białorusi ma zostać zmniejszona, a konsulat w Brześciu - zamknięty. Rzecznik MSZ Ukrainy Oleh Nikołenko ocenił wówczas, że wydalenie dyplomatów to niesprowokowany i nieprzyjazny krok.

22:46 Obwód charkowski. Rosjanie ostrzelali wieś, zginęły dzieci

""Rosyjscy żołnierze przeprowadzili artyleryjski ostrzał wsi Oskoł"" - poinformowały służby prasowe regionalnej prokuratury obwodu charkowskiego Ukrainy. W komunikacie podano, że trafiony został budynek, w którym zginęły cztery osoby, w tym siedmioletni chłopiec, a czteroletnie dziecko zostało ranne. W innej części wsi trzy inne osoby zginęły, w tym 16-latek, a cztery osoby odniosły obrażenia. Prokuratura wszczęła czynności - czytamy.

22:05 Turcja ma nadzieję, że rozmowy w Stambule doprowadzą do zawieszenia broni

""Zdajemy sobie sprawę z odpowiedzialności wynikającej z zaufania, którym obie strony obdarzyły Turcję"" - oświadczył szef tureckiej dyplomacji, odnosząc się do tego, że następne rozmowy delegacji Rosji i Ukrainy mają odbyć się w Stambule. ""Mamy nadzieję, że spotkania zaowocują trwałym zawieszeniem broni i umożliwią pokój"" - dodał Mevlüt Çavuşoğlu.

21:59 Doniesienia o ataku na skład paliw w Łucku

Według ""The Kiev Independent"", w Łucku wojska rosyjskie przeprowadziły atak na skład paliw. W sobotę rosyjskie rakiety uderzyły w skład paliw we Lwowie. Ukraińskie władze informowały, że rosyjskie siły rozpoczęły niszczenie magazynów z paliwami i żywnością na Ukrainie.

21:53 Dziennikarz: Doniesienia o licznych eksplozjach na Ukrainie

W różnych miejscach na Ukrainie wybrzmiewają syreny informujące o alarmach przeciwlotniczych, napływają doniesienia o licznych eksplozjach - przekazał dziennikarz ""The Kiev Independent"".

21:48 Doniesienia o eksplozji w Łucku. Mer wzywa do pozostania w schronach

""Obywatele i mieszkańcy gminy! Zostańcie w schronach! Prosimy nie publikować zdjęć i filmów z wybuchów oraz innych informacji"" - zaapelował w mediach społecznościowych mer Łucka Ihor Poliszczuk. Centrum Łucka jest oddalone od granicy Ukrainy z Polską o ok. 85 kilometrów.

21:29 ONZ: Na Ukrainie zginęło co najmniej 1 119 cywilów

Według biura wysokiego komisarza Narodów Zjednoczonych do spraw praw człowieka, od rozpoczęcia przez Rosję inwazji do północy 26 marca na Ukrainie zginęło 1 119 cywilów, a 1 790 zostało rannych. Wśród ofiar śmiertelnych jest 99 dzieci. Zdaniem UNHCHR, podawana liczba cywilnych ofiar konfliktu jest zaniżona z uwagi na opóźnienia w raportowaniu i konieczność weryfikowania doniesień.

21:24 Obwód charkowski. Dziecko wśród ofiar w zniszczonym samochodzie

Ukraińskie służby udostępniły mediom fotografię zniszczonego samochodu znalezionego na drodze w obwodzie charkowskim. Według tego źródła, w pojeździe znajdowały się zwłoki trzyosobowej rodziny, a wśród ofiar było trzyletnie dziecko.

21:14 Negocjacje Rosji i Ukrainy - w Stambule

Kolejna runda rozmów delegacji Rosji i Ukrainy odbędzie się w Stambule. Uzgodnienie w tej sprawie zapadły podczas rozmowy prezydentów Recepa Tayyipa Erdoğana i Władimira Putina - podała turecka agencja Anadolu. Wcześniej szef rosyjskiej delegacji informował, że spotkanie odbędzie się w dniach 29-30 marca, zaś media ukraińskie podawały, powołując się na negocjatora z Ukrainy, że termin spotkania to 28-30 marca.

21:04 Sztab Generalny Ukrainy: Rosja przechowuje amunicję w pobliżu elektrowni jądrowej w Czarnobylu

Zdaniem ukraińskiego dowództwa, wojska rosyjskie lekceważą zagrożenie.

Czytaj więcej Konflikty zbrojne Sztab Generalny Ukrainy: Trwa militaryzacja strefy wykluczenia w Czarnobylu Wojska rosyjskie przewożą i przechowują amunicję w pobliżu elektrowni jądrowej w Czarnobylu, lekceważąc związane z tym zagrożenie - oświadczył ukraiński Sztab Generalny.

20:21 Rosja ogranicza dostęp do portalu ""Bild""

Dostęp do portalu niemieckiej gazety ""Bild"" został w Rosji ograniczony na wniosek prokuratury - informuje agencja Reutera, powołując się na Roskomnadzor.

20:10 Misja pokojowa na Ukrainie? Zełenski: Nie w pełni rozumiem ten pomysł Polski

W rozmowie z niezależnymi rosyjskimi dziennikarzami prezydent Ukrainy odniósł się do pomysłu wysłania na Ukrainę misji pokojowej. Wcześniej wicepremier Jarosław Kaczyński mówił, że na terytorium Ukrainy ""potrzebna jest misja pokojowa, humanitarna NATO i być może jeszcze innych organizacji, ale osłonięta zbrojnie"".

Czytaj więcej Konflikty zbrojne Zełenski: Misja pokojowa na Ukrainie? Pomysł Polski. Nie w pełni rozumiem tę propozycję - Nie potrzebujemy zamrożonego konfliktu na terytorium naszego państwa. Wyjaśniłem to podczas spotkania z naszymi polskimi kolegami - oświadczył prezydent Ukrainy Wołodymyr Zełenski, odnosząc się w rozmowie z niezależnymi rosyjskimi mediami do kwestii ewentualnego zorganizowania misji pokojowej na terenie Ukrainy, o czym mówił wcześniej wicepremier Jarosław Kaczyński.

19:43 Państwowy regulator ostrzega rosyjskie media przed publikowaniem wywiadu z Zełenskim

Państwowy regulator mediów i Internetu w Rosji, Roskomnadzor, ostrzegł rosyjskie media przed publikowaniem wywiadu z prezydentem Ukrainy. Zapis rozmowy z Wołodymyrem Zełenskim opublikował już portal Meduza.

19:26 Prezydent Ukrainy udzielił wywiadu rosyjskim mediom

""Rosja musi znać prawdę"" - oświadczył Wołodymyr Zełenski informując, że udzielił wywiadu rosyjskim dziennikarzom m.in. z portalu Meduza i dzienników ""Kommiersant"" oraz ""Nowaja gazieta"".

19:13 Minister: Katar nie planuje nowych inwestycji w Rosji

Szef katarskiej dyplomacji w rozmowie z CNN powiedział, że ""w obecnej sytuacji"" Katar nie planuje nowych inwestycji w Rosji. - Nawet w Europie, dopóki nie będziemy mieli jasności do stabilności sytuacji... Nie w całej Europie, ale w obszarach, co do których czujemy, że istnieją jakieś napięcia lub mogą wystąpić ryzyka natury politycznej, ponieważ musimy patrzeć na sprawę ze wszystkich stron - dodał Mohammed bin Abdulrahman Al-Thani.

18:45 W stolicy Węgier upamiętniono ofiary ataku na Mariupol

""Dziś w Budapeszcie odbyła się akcja upamiętniająca ofiary w Mariupolu, w którym Rosja dokonała barbarzyństwa, jakiego Europa nie znała od II wojny światowej"" - napisał w mediach społecznościowych szef MSZ Ukrainy.

Czytaj więcej Społeczeństwo Węgry: W Budapeszcie oddano hołd ofiarom ataku na teatr w Mariupolu W stolicy Węgier w pobliżu pomnika ofiar Holokaustu odbyła się akcja upamiętniająca ludzi, którzy zginęli podczas ataku wojsk rosyjskich na Teatr Dramatyczny w Mariupolu.

18:09 Szef MSZ Francji: Mariupol staje się drugim Aleppo

Minister spraw zagranicznych Francji Jean-Yves Le Drian ostrzegł, że oblężone ukraińskie miasto Mariupol staje się ""drugim Aleppo"". Odnosząc się do działań wojsk rosyjskich na Ukrainie szef francuskiej dyplomacji powiedział, że cywile są atakowani, ""unicestwiani"", a ""cierpienie jest straszne"". Minister ocenił, że najważniejsze obecnie to doprowadzenie do zawieszenia broni między stronami konfliktu.

17:43 Miediński: Rozmowy w dniach 29-30 marca

Doradca prezydenta Rosji Władimira Putina i szef rosyjskiej delegacji prowadzącej rozmowy z Ukrainą Władimir Miediński oświadczył, że negocjacje ze stroną ukraińską odbędą się w Turcji w dniach 29-30 marca.

17:34 Kolejna runda negocjacji Rosji z Ukrainą ma odbyć się w Turcji

- Dziś, podczas rozmów za pośrednictwem łącz wideo ustalono, że kolejne spotkanie obu delegacji twarzą w twarz zostanie zorganizowane w Turcji - oświadczył członek ukraińskiej delegacji Dawid Arachamia, cytowany przez agencję Interfax-Ukraina. Rozmowy przedstawicieli Rosji i Ukrainy mają potrwać od 28 do 30 marca. Szczegóły mają zostać przedstawione później - dodał Arachamia.

16:58 Zaczyna się ""kanibalizm"" w rosyjskich liniach lotniczych

Należąca do Grupy Aerofłot niskokosztowa linia lotnicza Pobieda wycofa z eksploatacji blisko dwie piąte posiadanych Boeingów 737-800, aby uzyskać z nich części zamienne do latających wciąż maszyn.

16:27 Kaczyński: Ukraina musi zwyciężyć

- Nie chcemy, by Ukraina tę wojnę, prowadzoną w tak bohaterski sposób, przegrała. Ukraina musi zwyciężyć, musi się obronić. Nie możemy z góry zgadzać się na to, że będzie okupowana - powiedział prezes PiS Jarosław Kaczyński, który wystąpił na I Krajowym Zjeździe Stowarzyszenia OdNowa.

Czytaj więcej Polityka Kaczyński: Przed Polską niełatwe lata i poważny kryzys gospodarczy - Niełatwy okres jest przed nami. Mamy przed sobą lata, w których będzie trzeba dokonać wielkiego wysiłku w sferze zbrojeń, a z drugiej strony towarzyszyć nam będzie (...) poważny kryzys, poważne zaburzenia gospodarcze. Tak to w tej chwili wygląda, według bardzo wielu przewidywań - powiedział prezes PiS Jarosław Kaczyński.

16:08 Auchan podtrzymuje decyzję o pozostaniu w Rosji

Prezes francuskiej sieci handlowej Yves Claude tłumaczy, że działa w trosce zatrudnionych tam pracowników i dla dobra ludności cywilnej.

Czytaj więcej Handel Auchan nie wycofa się z Rosji Szef francuskiej sieci Yves Claude odrzuca zarzuty, że tym samym sieć wspiera reżim Putina. I nie zgadza się z argumentami prezydenta Ukrainy Wołodymyra Zełenskiego

15:53 Rzecznik Erdoğana: Turcja próbuje zakończyć wojnę na Ukrainie poprzez dialog z Moskwą i Kijowem

Rzecznik prezydenta Turcji Recepa Tayyipa Erdoğana powiedział w rozmowie z telewizją Al-Dżazira, że dla wojny na Ukrainie nie ma usprawiedliwienia, ale że kanały komunikacji z Rosją muszą być otwarte. - Turcja próbuje zakończyć wojnę na Ukrainie poprzez dialog z Moskwą i Kijowem - oświadczył Ibrahim Kalin. Rzecznik zadeklarował, że Turcja popiera jedność i suwerenność Ukrainy.

15:34 Premier Izraela: Robimy, co możemy, gdy jesteśmy proszeni o udział w wysiłkach na rzecz zakończenia wojny

- Jeśli chodzi o wojnę na Ukrainie, Izrael stoi mocno po stronie narodu ukraińskiego i zamierza kontynuować wysiłki, by pomóc zmniejszyć cierpienie i zakończyć rozlew krwi - powiedział premier Naftali Bennett. - Wysłaliśmy już nasze najlepsze zespoły medyczne, aby uruchomiły nowoczesny szpital polowy na zachodniej Ukrainie. Mam informacje, że zajęto się już tam 500 pacjentami - dodał szef izraelskiego rządu. - Oczywiście robimy, co w naszej mocy, gdy jesteśmy proszeni o udział w wysiłkach na rzecz zakończenia wojny - stwierdził zaznaczając, że Izrael podejmuje tu kroki w ""ścisłej koordynacji z USA i partnerami europejskimi"".

14:58 Mariupol. Ulice miasta stają się cmentarzem

14:25 Papież Franciszek ponawia apel o zakończenie wojny

Franciszek stwierdził, że wojna nie tylko niszczy teraźniejszość, ale także przyszłość społeczeństw.

Media zauważają, że papież po raz kolejny nie nazwał Rosji ""agresorem"".



Czytaj więcej Konflikty zbrojne Papież: Wojna jest porażką nas wszystkich Ludzkość musi zrozumieć, że nadszedł moment, aby wykreślić wojnę z historii człowieka, zanim ona usunie człowieka z historii - powiedział Franciszek.

14:02 Ofiarą odwetu Rosji za sankcje padły szwajcarskie zegarki

Funkcjonariusze rosyjskiej Federalnej Służby Bezpieczeństwa skonfiskowali luksusowe czasomierze firmy Audemars Piguet, twierdząc, że odkryli nieprawidłowości w dokumentach celnych.

Czytaj więcej Biznes Rosjanie przejmują nie tylko samoloty Rosyjscy agenci z FSB zarekwirowali zegarki należące do Audemars Piguet warte miliony dolarów — pisze szwajcarski dziennik „NZZ am Sonntag” powołując się na anonimowego informatora z Federalnego Departamentu Spraw Zagranicznych.

13:55 Rosyjscy hakerzy atakują ukraińskie organizacje charytatywne

Hakerzy z Federacji Rosyjskiej atakują ukraińskie organizacje charytatywne i wolontariackie.

Zbierają dane, prowadzą kampanie phishingowe, starają się zdobyć dane kontaktowe i konta bankowe- ostrzega Państwowa Służba Łączności Specjalnej i Ochrony Informacji.

13:42 Rosyjski Su-34 zestrzelony w pobliżu Izium.

W pobliżu Izium toczą się walki. Dziś mobilne jednostki ukraińskich sił powietrznych zniszczyły w pobliżu Izium rosyjski myśliwiec Su-34.

13:31 Problemy gospodarcze Rosji szczególnie odczuwa Kaliningrad

Międzynarodowe sankcje i silny spadek wartości rubla spowodowały gwałtowny wzrost kosztów utrzymania w oddzielonej od reszty kraju przez państwa Unii Europejskiej, Polskę i Litwę, najdalej na zachód wysuniętej części Federacji Rosyjskiej.

Czytaj więcej Gospodarka Rosja otoczona Unią: w Kaliningradzie ceny szaleją Obwód kaliningradzki to jedyny region Rosji graniczący z Unią i jedyny, który nie graniczy z… Rosją. Kaliningrad jest rosyjską „wyspą” otoczoną krajami Unii - Litwą i Polską. Sankcje odcięły region od zaopatrzenia.

13:13 We Lwowie rozbrzmiewa Kyiv Calling

""Muzyka jest groźną bronią. Nawet groźniejszą, niż F-16 i MiG-29. One uderzają w jeden punkt, a nas słychać w całym świecie” - mówi Andrij Žołob, lider punkrockowej grupy Beton w rozmowie z Pawłem Rochowiczem, który jest we Lwowie.

13:09 Rzecznik prezydenta Turcji: Turcja i inne narody muszą nadal rozmawiać z Rosją

Ankara twierdzi, że rosyjska inwazja jest nie do przyjęcia, ale zasadniczo sprzeciwia się zachodnim sankcjom.

13:04 Macron ostrzega przed ""werbalną eskalacją"" stosunków Moskwą

Po wypowiedzi prezydenta USA, w której Joe Biden nazwał Putina ""rzeźnikiem"", Emmanuel Macron ostrzegł przed słowna ""eskalacją"" stosunków z Rosją.

Czytaj więcej Konflikty zbrojne Macron ostrzega przed słowną ""eskalacją"" w kontaktach z Rosją Prezydent Francji Emmanuel Macron ostrzegł w niedzielę przed słowną „eskalacją”, po tym, jak prezydent USA Joe Biden nazwał Władimira Putina „rzeźnikiem”, który „nie może pozostać u władzy”.

13:00 Chersoń wciąż protestuje przeciwko rosyjskim okupantom

Mieszkańcy wychodzą na ulice mimo ostrzału.

12:54 Prezydent Duda zwołał posiedzenie RBN

Prezydent Andrzej Duda zwołał posiedzenie Rady Bezpieczeństwa Narodowego. Odbędzie się w poniedziałek o 15.



12:47 Blinken: USA nie mają strategii zmiany reżimu w Rosji

Prezydent Biden podkreślił po prostu, że prezydent Putin nie może być upoważniony do prowadzenia wojny lub angażowania się w agresję przeciwko Ukrainie lub komukolwiek innemu – powiedział Sekretarz Stanu Antony Blinken podczas wizyty w Jerozolimie. - Jak wielokrotnie zapewnialiśmy, nie mamy strategii zmiany reżimu ani w Rosji, ani nigdzie indziej.



12:26 Kowalczyk: Pora skończyć z finansowaniem machiny wojennej Putina

Od polskiego rządu oczekuję w sprawie ropy zdecydowanych działań, a nie bicia się w cudze - czytaj niemieckie - piersi.

Czytaj więcej Opinie Ekonomiczne Krzysztof Adam Kowalczyk: Nie finansujmy machiny wojennej Putina Z każdym litrem paliwa tankowanego na stacjach w Polsce polscy kierowcy składają się na rakiety dziś spadające na Mariupol i Kijów, a jutro – oby nie – na Rzeszów czy Warszawę. Pora z tym skończyć, jeśli mamy choć krztę instynktu samozachowawczego.

12:03 Szef wywiadu Ukrainy: Rosja próbuje odtworzyć w Ukrainie dwie Koree

Po nieudanej próbie zajęcia całego kraju, Rosja próbuje podzielić Ukrainę na dwie części, aby stworzyć region kontrolowany przez Moskwę - powiedział dziś szef ukraińskiego wywiadu wojskowego Kiryło Budanow.



12:00 Rosjanie ostrzelali swoje własne pozycje

W Popasnej w obwodzie ługańskim Rosjanie ostrzelali z moździerzy swoje własne pozycje - podaje Ukrinform.



11:47 Prawie 1,5 tys. miejscowości nie ma prądu

Z powodu rosyjskiego ostrzału na terytorium Ukrainy 1455 miejscowości jest pozbawionych prądu.



11:14 Pasecznik zapowiada referendum ws. przystąpienia ŁPR do Rosji

Przywódca samozwańczej Ługańskiej Republiki Ludowej zapowiedział, że w najbliższym czasie odbędzie się referendum w sprawie ewentualnego przyłączenia do Federacji Rosyjskiej.



Czytaj więcej Polityka Ługańsk przystąpi do Rosji? Pasecznik zapowiada referendum Lider samozwańczej Ługańskiej Republiki Ludowej Leonid Pasecznik zapowiedział, że w ""niedalekiej przyszłości"" wśród mieszkańców ŁPR może się odbyć referendum.

11:08 Rosjanie skazani na wtórny rynek sprzętu komputerowego

Wstrzymanie dostaw sprzętu informatycznego przez największych światowych producentów sprawił, że w Rosji rozkwitł handel urządzeniami z drugiej ręki.

Czytaj więcej Gadżety Ceny oszalały. Rosjanie rzucili się na używane laptopy i smartfony Mieszkańcy Rosji byli jednymi z najlepszych klientów producentów smartfonów i komputerów. Musieli mieć to, co najnowsze i najdroższe. Odcięcie ich od zakupów przez takie koncerny jak Apple, LG czy Dell zmusiło do przerzucenia się na używany sprzęt.

11:04 Rosjanie uszkodzili menorę - pomnik w Drobyckim Jarze pod Charkowem

Rosyjski ostrzał zniszczył pomnik upamiętniający 15 tys. Żydów zamordowanych przez Niemców.



""Dlaczego Rosja wciąż atakuje Miejsca Pamięci Holokaustu w Ukrainie? Oczekuję, że Izrael zdecydowanie potępi to barbarzyństwo"" - napisał szef ukraińskiego MSZ Dmytro Kułeba.



11:00 Do Francji dotarło ok. 30 tys. uchodźców z Ukrainy

Francja przyznaje ukraińskim uchodźcom tymczasowe zezwolenia na pobyt w Unii Europejskiej, co umożliwia im dostęp do szkół i pracę w kraju.

Rząd w Paryżu przygotowuje się do przyjęcia 100 tys. uchodźców.



10:30 Mer Mariupola: Połowa mieszkańców miasta ewakuowana

Mer Mariupola Wadym Bojczenko poinformował, że połowa mieszkańców miasta, w którym przed wojną mieszkało 540 tys. osób, została ewakuowana.

10:15 Systemy obrony przeciwlotniczej Patriot są już na Słowacji

Ogłosił to słowacki premier Eduard Heger.

Wcześniej Słowacja zgodziła się na dostarczenie Ukrainie systemu rakietowego S-300.



09:39 Ukraina zwraca się do ONZ i OBWE o wydalenie Rosji

Najwyższa Rada Sądownictwa Ukrainy zaapelowała do Wysokiego Komisarza ONZ ds. Praw Człowieka Michelle Bachelet i dyrektora Biura Instytucji Demokratycznych i Praw Człowieka OBWE Matteo Mecacciego z prośbą o natychmiastowe rozpoczęcie wydalania Federacji Rosyjskiej z tych organizacji.

Czytaj więcej Konflikty zbrojne Ukraina wzywa: Wydalić Rosję z ONZ i OBWE Kraj-agresor, który nie podziela demokratycznych wartości europejskich i nie przestrzega prawa międzynarodowego, nie może być członkiem ONZ i OBWE - pisze w apelu Najwyższa Rada Sądownictwa Ukrainy.

09:27 W niedzielę ewakuacja dwoma korytarzami humanitarnymi

W obwodzie donieckim na trasie Mariupol-Zaporoże ewakuacja odbędzie się transportem osobowym, ewakuacja autobusem zostanie przeprowadzona na trasie Berdiańsk-Zaporoże.

W obwodzie ługańskim ewakuacja odbędzie się na trasie Rubiżne-Bachmut.

08:47 Białoruś wszczęła postępowanie karne przeciwko bojownikom batalionu Kalinowskiego

Według wiceszefa białoruskich sił bezpieczeństwa, w ustalaniu miejsca pobytu proukraińskiego batalionu z Białorusią współpracują organa ścigania Federacji Rosyjskiej.



Czytaj więcej Świat Białoruś i Rosja szukają batalionu Kalinowskiego Członkom batalionu Kalinowskiego, ochotnikom walczącym po stronie Ukrainy, grozi do 5 lat więzienia.

08:21 Ponad połowa Brytyjczyków uważa, że rząd powinien znieść obowiązek wizowy dla ukraińskich uchodźców

Co piąty Brytyjczyk jest zwolennikiem utrzymania wiz.



08:03 Od początku inwazji zginęło 139 dzieci

Ponad 200 zostało rannych.



07:44 Finlandia zamyka kolejowe przejścia graniczne z Rosją

Finlandia zamyka kolejowe przejścia graniczne z Rosją oraz wstrzymuje lądowy ruch towarowy.



07:24 Sondaż dla rp.pl: 58,9 proc. Polaków za embargiem na import ropy, gazu i węgla z Rosji

Polacy godzą się na wprowadzenie takiego embarga przez UE, nawet gdyby oznaczało to znaczący wzrost cen tych surowców.

Czytaj więcej Społeczeństwo Sondaż: Polacy za embargiem na import ropy, gazu i węgla z Rosji ""Czy Pani/Pana zdaniem Unia Europejska powinna wprowadzić embargo na import gazu, ropy i węgla z Rosji, nawet jeśli będzie się to wiązać ze znacznym wzrostem cen tych surowców?"" - takie pytanie zadaliśmy uczestnikom sondażu SW Research dla rp.pl.

07:04 Ambasador Rosji w Warszawie: Jest bardzo mało prawdopodobne, że Moskwa i Warszawa zerwą stosunki dyplomatyczne

Możemy być zmuszeni do zamknięcia na jakiś czas naszej ambasady i oczywiście w tym przypadku Polacy będą musieli zamknąć swoją ambasadę w Moskwie - powiedział ambasador Rosji w Polsce Siergiej Andriejew.



Czytaj więcej Dyplomacja Andriejew: Ambasada Rosji w Warszawie jakiś czas może być zamknięta Ciężko jest naszym żołnierzom na Ukrainie, w innych gorących miejscach jest ciężko, ale Polska jest krajem pokojowym, pracujemy w pokojowych warunkach - oświadczyłSiergiej Andriejew, rosyjski ambasador w Polsce.

06:56 Szwajcarska firma usuwa swoje logo. ""Może być błędnie interpretowane""

Znana szwajcarska firma ubezpieczeniowa Zurich Insurance usuwa z mediów społecznościowych swoje logo - ""Z"". Władze firmy uważają, że może ono być błędnie interpretowane. Literą ""Z"" oznaczone były rosyjskie pojazdy wojskowe, które najechały Ukrainę.



06:50 Think tank z USA: Chersoń ""opiera się rosyjskiej kontroli w sposób, który zmusza do kierowania tam jednostek rosyjskiej armii i gwardii narodowej

""Konieczność zapewnienia bezpieczeństwa w zdobytych miastach może wiązać się ze znacznymi kosztami dla przeciążonych sił rosyjskich i utrudnić ich zdolność do prowadzenia operacji ofensywnych"" - czytamy w analizie.

Czytaj więcej Konflikty zbrojne Think tank z USA: Rosjanie wkrótce zdobędą Mariupol Rosyjskie wojska w sobotę kontynuowały bez powodzenia próby zajęcia pozycji, z których mogłyby zaatakować i zdobyć Kijów, pomimo domniemanej zmiany rosyjskich priorytetów działań wojskowych na Ukrainie - podaje amerykański think tank Instytut Studiów nad Wojną.

06:33 Wicepremier Ukrainy, Iryna Wereszczuk: 40 tys. Ukraińców wywiezionych w nieznanym kierunku

Wicepremier Ukrainy poinformowała, że Rosja przymusowo dokonała relokacji 40 tys. Ukraińców, którzy zostali wywiezieni ""w nieznanym kierunku pseudokorytarzami humanitarnymi"". - Nie odbyło się to we współpracy z ukraińskimi władzami - podkreśliła Wereszczuk.



06:31 Sekretarz stanu USA: Dodatkowe 100 mln dolarów pomocy dla Ukrainy

W ramach najnowszego pakietu pomocy ukraińska straż graniczna i policja mają otrzymać pojazdy opancerzone i inne wyposażenie.



06:29 Sztab Generalny armii Ukrainy: Do szpitali w Sewastopolu codziennie trafia od 50 do 100 rannych rosyjskich żołnierzy

""W ciągu miesiąca walk wróg poniósł ciężkie straty. Mimo tego, wojskowo-polityczne kierownictwo (Rosji) nie odstępuje od popełniania czynów kryminalnych"" - czytamy w komunikacie.

Czytaj więcej Konflikty zbrojne Ukraińska armia: Rosjanie na Białorusi wymieniają paliwo na alkohol Od 32 dni wróg z Rosji prowadzi pełnowymiarową agresję przeciw Ukrainie - podaje w najnowszym komunikacie o sytuacji na frontach Sztab Generalny armii Ukrainy.

06:17 Siły Powietrzne Ukrainy informują o zniszczeniu 15 celów powietrznych w ciągu doby

W sobotę nad Ukrainą zestrzelono jeden samolot, 12 bezzałogowych statków powietrznych i dwie rakiety manewrujące.



06:14 Haszczyński: Zarysowana przez Bidena krucjata wymaga niezwykłych poświęceń. Czy zjednoczony Zachód jest w stanie tak długo czekać?

Doświadczenie sugeruje, że będzie z tym bardzo trudno. A to dawniejsze, sprzed rosyjskiej inwazji rozpoczętej 24 lutego, nie daje żadnych nadziei. To z ostatnich tygodni wskazuje zaś, że zniechęcenie, zmęczenie, wątpliwości czy chęć do szybkiego zakończenia wojny kosztem Ukrainy mogą zwyciężyć - pisze w komentarzu Jerzy Haszczyński.

Czytaj więcej Opinie polityczno - społeczne Jerzy Haszczyński: Męcząca krucjata przeciw rosyjskiemu złu Walka zachodniej demokracji z autokracją niosącą zniewolenie narodowi swojemu i innym zyskała w warszawskim przemówieniu Bidena wymiar religijny. Czy jednak wszyscy na Zachodzie będą chcieli brać udział w trwającym lata starciu o wartości?

06:06 Ukraiński kontratak na wschód od Charkowa pozwolił wyzwolić kilka wiosek - podają władze obwodu

Ołeh Synehbuow, stojący na czele obwodu charkowskiego poinformował, że pewna liczba wiosek w rejonie Małej Rohani została wyzwolona z rąk wroga. Odbite wioski znajdują się ok. 20 km od Charkowa, który jest otaczany przez rosyjskie wojska od pierwszego dnia inwazji.



06:02 Mer Lwowa o ataku na miasto: To wiadomość dla Bidena

Mer Lwowa, Andrij Sadowy oświadczył, że sobotnie ataki rakietowe na Lwów były sygnałem wysłanym Bidenowi, który odwiedził Polskę. - Dzisiejszymi uderzeniami agresorzy chcieli przywitać prezydenta Bidena, który przebywa w Polsce - mówił Sadowy. - Lwów jest tylko 70 km od granic Polski, sądzę, że świat powinien zrozumieć, iż zagrożenie jest bardzo poważne.



05:58 Ukraiński kontratak na północny zachód od Mariupola pozwolił odzyskać dwie wioski z rąk Rosjan

O sukcesie ukraińskiej armii informuje wojskowa administracja obwodu zaporoskiego. ""Batalion obrony terytorialnej z Melitopola, wraz z jednostkami sił zbrojnych z Zaporoża wyzwolił wioski Połtawka i Małyniwka z rąk rosyjskich okupantów"" - informuje administracja obwodu zaporoskiego na swoim kanale w serwisie Telegram. Informacje o intensywnych walkach o obie wsie potwierdzają dane satelitarne - podkreśla CNN.





",https://www.rp.pl/swiat/art35951821-wojna-rosji-z-ukraina-dzien-32
1,bfc11a7a-5db5-4099-83af-3b4cc898ab78,[],,"Current rules extension:

Since the war broke out, disinformation from Russia has been rampant. To deal with this, we have extended our ruleset:

No unverified reports of any kind in the comments or in submissions on r/europe. We will remove videos of any kind unless they are verified by reputable outlets. This also affects videos published by Ukrainian and Russian government sources.

Absolutely no justification of this invasion.

No gore

No calls for violence against anyone. Calling for the killing of invading troops or leaders is allowed. The limits of international law apply.

No hatred against any group, including the populations of the combatants (Ukrainians, Russians, Belorussians, Syrians, Azeris, Armenians, Georgians, etc)

Current submission Rules:

Given that the initial wave of posts about the issue is over, we have decided to relax the rules on allowing new submissions on the war in Ukraine a bit. Instead of fixing which kind of posts will be allowed, we will now move to a list of posts that are not allowed:

We have temporarily disabled direct submissions of self.posts (text), videos and images on r/europe . You can still use r/casualEurope for pictures unrelated to the war.

Status reports about the war unless they have major implications (e.g. ""City X still holding would"" would not be allowed, ""Russia takes major city"" would be allowed. ""Major attack on Kyiv repelled"" would also be allowed.)

The mere announcement of a diplomatic stance by a country (e.g. ""Country changes its mind on SWIFT sanctions"" would not be allowed, ""SWIFT sanctions enacted"" would be allowed)

ru domains, that is, links from Russian sites, are banned site wide. This includes Russia Today and Sputnik, among other state-sponsored sites by Russia. We can't reapprove those links even if we wanted.

Donations:

If you want to donate to Ukraine, check this thread or this fundraising account by the Ukrainian national bank.

Fleeing Ukraine We have set up a wiki page with the available information about the border situation for Ukraine here. There's also information at Visit Ukraine.Today - The site has turned into a hub for ""every Ukrainian and foreign citizen [to] be able to get the necessary information on how to act in a critical situation, where to go, bomb shelter addresses, how to leave the country or evacuate from a dangerous region, etc"".

Other links of interest",https://www.reddit.com/r/europe/comments/toniai/war_in_ukraine_megathread_xiv/
