,uid,article_author,article_date,article_text,article_url
0,00479be2-9092-4706-a05f-f9cb64bbe193,['Huffpost Greece'],2022-03-22 06:29:52+00:00,"Οικογενειακές φωτογραφίες σε κατεστραμμένο από βομβαρδισμό διαμέρισμα σ το Κίεβο (21/3/2022) Anadolu Agency via Getty Images

Ρωσικές δυνάμεις βρίσκονταν εντός της πολιορκημένης Μαριούπολης αργά την Τρίτη, είπε ανώτερος Αμερικανός αξιωματούχους αφού η πόλη επλήγη από δύο «πολύ ισχυρές» βόμβες την ίδια ημέρα, σύμφωνα με τις τοπικές αρχές. Πάνω από 200.000 άνθρωποι είναι παγιδευμένοι στην πόλη. Επίσης, στην κατεχόμενη από τους Ρώσους Χερσώνα, 300.000 κάτοικοι θα ξεμείνουν από τρόφιμα και ιατρικά εφόδια, σύμφωνα με το ουκρανικό υπουργείο Εξωτερικών- ενώ πηγή-πληροφοριοδότης στη ρωσική FSB έχει υποστηρίξει πως η Ρωσία προετοιμάζει επιχείρηση «τρομοκρατίας» στην πόλη, όπου λαμβάνουν χώρα διαδηλώσεις κατά των ρωσικών δυνάμεων κατοχής.

Στο μεταξύ, δυτικοί και Ουκρανοί αξιωματούχοι εκτιμούν πως οι ρωσικές δυνάμεις εισβολής έχουν ακόμα καύσιμα, εφόδια και πυρομαχικά για τρεις ημέρες, πριν καταρρεύσουν οι αλυσίδες ανεφοδιασμού τους. Παράλληλα η αμερικανική πρεσβεία στην Ουκρανία είπε πως οι ρωσικές δυνάμεις απήγαγαν 2.389 παιδιά από τις ελεγχόμενες από τη Ρωσία περιοχές του Λουχάνσκ και του Ντονέτσκ.

Τουλάχιστον ένα άτομο σκοτώθηκε μετά από επίθεση με drones σε επιστημονικό ινστιτούτο στο Κίεβο, μετέδωσε το AFP. Επίσης, ο Ουκρανός υπουργός Υγείας, Βίκτορ Λιάσκο, είπε ότι 10 νοσοκομεία είχαν καταστραφεί εντελώς από τότε που η Ρωσία εισέβαλε, ενώ άλλα δεν μπορούσαν να ανεφοδιαστούν με φάρμακα και άλλες προμήθειες εξαιτίας των μαχών που είναι σε εξέλιξη κοντά.

Μια Ουκρανή δημοσιογράφος, η Βικτόρια Ροσίνα, απελευθερώθηκε, ανέφεραν ουκρανικά ΜΜΕ- ωστόσο υπάρχουν ανησυχίες για τον γνωστό φωτορεπόρτερ Μαξίμ Λεβίν.

Διαφήμιση

Ρωσικό δικαστήριο καταδίκασε τον Αλεξέι Ναβάλνι, επικριτή του Κρεμλίνου, σε εννιά χρόνια φυλάκιση για απάτη και ασέβεια στο δικαστήριο. Ο ίδιος εκτίει ήδη ποινή φυλάκισης δυόμισι ετών σε φυλακή ανατολικά της Μόσχας.

Ο γγ του ΟΗΕ, Αντόνιο Γκουτέρες, είπε ότι είναι καιρός η Ρωσία να σταματήσει τον «παράλογο» αυτό πόλεμο, που «δεν μπορεί να κερδηθεί, ενώ η ΕΕ ετοιμάζεται να στήσει ένα ταμείο με σκοπό να βοηθήσει το Κίεβο να αποκρούσει την εισβολή και να προβεί σε ανοικοδόμηση μετά. Επίσης, η Κομισιόν αναμένεται να παρουσιάσει σχέδια την Τετάρτη για το πώς οι άνθρωποι που εγκαταλείπουν την Ουκρανία θα έχουν πρόσβαση σε δουλειές, μόρφωση και στέγαση στην ΕΕ.

Επίσης, ο Αμερικανός πρόεδρος Τζο Μπάιντεν είπε πως ο «Πούτιν είναι με την πλάτη στον τοίχο» και δηλώνει ανήσυχος για πιθανή χρήση χημικών όπλων. Ωστόσο δυτικοί αξιωματούχοι έλεγαν πως δεν θεωρείται ότι επίκειται άμεσα κάτι τέτοιο.

Όλες οι εξελίξεις

23.33 Ουκρανικός στρατός: Εχουν απομείνει προμήθειες για τρεις ημέρες στους Ρώσους εισβολείς

Στις ρωσικές δυνάμεις έχουν απομείνει καύσιμα, τρόφιμα και πυρομαχικά για μόνο τρεις ημέρες ακόμα για να συνεχίσουν τον πόλεμο μετά από μια βλάβη στις αλυσίδες εφοδιασμού τους, ισχυρίστηκαν οι Ουκρανοί στρατιωτικοί διοικητές.

Οι ισχυρισμοί για μεγάλες ελλείψεις περιγράφηκαν ως «εύλογοι» από δυτικούς αξιωματούχους, αν και δήλωσαν ότι δεν ήταν σε θέση να επιβεβαιώσουν την ανάλυση.

Η έκθεση της γενικής διοίκησης των ουκρανικών ενόπλων δυνάμεων λέγεται ότι συνάδει με στοιχεία ότι η ρωσική προέλαση εχει σταματήσει και ότι Ρώσοι έχουν επιστρέψει στη χρήση «αδιάκριτων και φθοροποιών» επιθέσεων πυροβολικού εναντίον αμάχων.

«Πιστεύουμε ότι οι ρωσικές δυνάμεις έχουν χρησιμοποιήσει πολύ υλικό, συμπεριλαμβανομένων συγκεκριμένων κατηγοριών όπλων και έχουμε δει μεμονωμένες αναφορές για συγκεκριμένες μονάδες που δεν είχαν προμήθειες του ενός ή του άλλου», είπε ο αξιωματούχος.

«Συνάδει με τις πληροφορίες ότι η προέλαση τους έχει σταματήσει. Οι αποτυχίες στην υλικοτεχνική αλυσίδα ήταν ένας από τους λόγους που δεν ήταν τόσο αποτελεσματικοί όσο ήλπιζαν».

Αξιωματούχος του Πενταγώνου πρόσθεσε ότι υπάρχουν συνεχόμενα ζητήματα ηθικού μεταξύ των ρωσικών στρατευμάτων, με ελλείψεις τροφίμων και καυσίμων, καθώς και κρυοπαγήματα λόγω έλλειψης επαρκούς ρουχισμού.

«Αγωνίζονται σε πολλά μέτωπα», είπε ο Αμερικανός αξιωματούχος.

Ο ουκρανικός στρατός είπε ότι ένα σημαντικό πρόβλημα για τη ρωσική προέλαση ήταν η αποτυχία να τοποθετηθεί ένας αγωγός καυσίμου στο μέτωπο, αν και ο ισχυρισμός δεν μπορούσε να επαληθευτεί ανεξάρτητα.

23.11 ΝΥΤ: Η Ρωσία έχει αποσύρει ελικοπτέρα της από το στρατηγικό αεροδρόμιο της Χερσώνας

Russia has withdrawn most of its helicopters from a strategic airport in Kherson, Ukraine, according to satellite images analyzed by The New York Times, in what experts said could be a sign of Russian military setbacks in the south of the country. https://t.co/sTMi26YW2z — The New York Times (@nytimes) March 22, 2022

Η Ρωσία απέσυρε τα περισσότερα από τα ελικόπτερα της από το στρατηγικής σημασίας αεροδρόμιο της Χερσώνας, σύμφωνα με δορυφορικές εικόνες που αναλύθηκαν από τους New York Times, κάτι που σύμφωνα με τους ειδικούς μπορεί να αποτελεί ένδειξη των ρωσικών στρατιωτικών αποτυχιών στο νότιο τμήμα της Ουκρανίας.

22.56 ΟΗΕ: Ρωσία, ΗΠΑ και Βρετανία αντάλλαξαν κατηγορίες για τα «χημικά όπλα» στην Ουκρανία

CARLO ALLEGRI via REUTERS

Ανέβηκαν για ακόμη μια φορά οι τόνοι στα Ηνωμένα Έθνη, καθώς η Ρωσία, οι ΗΠΑ και η Βρετανία αντάλλαξαν σήμερα κατηγορίες για το ενδεχόμενο επίθεσης με χημικά όπλα στην Ουκρανία, χωρίς καμία πλευρά πάντως να παρουσιάζει αποδείξεις προκειμένου να στηρίξει την ανησυχία της.

Τα σχόλια έκαναν διπλωμάτες σε δημοσιογράφους, αφότου η Ρωσία έθεσε το ζήτημα διαρροής αμμωνίας στην πολιορκημένη πόλη Σούμι της βορειοανατολικής Ουκρανίας - κατηγορώντας «ουκρανικές υπερεθνικιστικές ομάδες» - σε κεκλεισμένων των θυρών συνεδρίαση του Συμβουλίου Ασφαλείας του ΟΗΕ. Τον ισχυρισμό απέρριψαν η Βρετανία και οι Ηνωμένες Πολιτείες.

Ο αναπληρωτής πρεσβευτής της Ρωσίας στον ΟΗΕ Ντμίτρι Πολιάνσκι δήλωσε ότι οι ρωσικές ένοπλες δυνάμεις «δεν σχεδίασαν ούτε πραγματοποίησαν ποτέ επιθέσεις κατά ουκρανικών εγκαταστάσεων στις οποίες αποθηκεύονταν ή παράγονταν τοξικές ουσίες». «Είναι ξεκάθαρο ότι οι ουκρανικές εθνικιστικές αρχές, ενθαρρυμένες από χώρες της Δύσης, δεν θα διστάσουν να εκφοβίσουν τους συμπολίτες τους και να σκηνοθετήσουν ψεύτικες επιθέσεις για να κατηγορήσουν τη Ρωσία», υποστήριξε ο Πολιάνσκι.

Είναι η τρίτη φορά που η Ρωσία εγείρει ζήτημα βιολογικών ή χημικών όπλων από την έναρξη της εισβολής στην Ουκρανία ― την οποία αποκαλεί «ειδική στρατιωτική επιχείρηση» ― στις 24 Φεβρουαρίου.

«Είναι δύσκολο να μην συμπεράνεις – δεδομένου του ιστορικού τους στη Βρετανία, στη Ρωσία εναντίον του Αλεξέι Ναβάλνι, όσων έχουμε δει στη Συρία – ότι μπορεί να είναι προοίμιο για να σκηνοθετήσουν οι ίδιοι οι Ρώσοι κάποιου είδους ψεύτικη επίθεση με χημικά όπλα», δήλωσε η πρέσβειρα της Βρετανίας στον ΟΗΕ Μπάρμπαρα Γούντγουορντ σε δημοσιογράφους.

Από την πλευρά της η πρέσβειρα των ΗΠΑ στα Ηνωμένα Έθνη, η Λίντα Τόμας-Γκρίνφιλντ, απέρριψε τις καταγγελίες της Ρωσίας ως «γελοίες». «Η ανησυχία μας είναι ότι ενδεχομένως αποτελούν προάγγελο των σχεδίων της Ρωσίας να χρησιμοποιήσει χημικά όπλα», συμπλήρωσε.

Ανώτερος αξιωματούχος του αμερικανικού υπουργείου Άμυνας δήλωσε σήμερα ότι οι ΗΠΑ δεν έχουν μέχρι σήμερα συγκεκριμένες ενδείξεις για επικείμενη επίθεση της Ρωσίας με χημικά ή βιολογικά όπλα στην Ουκρανία, αλλά εξακολουθούν να παρακολουθούν στενά τις σχετικές πληροφορίες.

Ο πρόεδρος των ΗΠΑ Τζο Μπάιντεν δήλωσε χθες, Δευτέρα, ότι οι ψευδείς καταγγελίες της Ρωσίας ότι το Κίεβο έχει βιολογικά και χημικά όπλα δείχνουν ότι ο ρώσος πρόεδρος Βλαντίμιρ Πούτιν εξετάζει το ενδεχόμενο να τα χρησιμοποιήσει ο ίδιος στην επίθεση εναντίον της Ουκρανίας.

Ο Πολιάνσκι παρομοίασε την κατάσταση στην Ουκρανία με εκείνη στη Συρία, όπου ανέφερε ότι επιθέσεις με χημικά από «τρομοκρατικές ομάδες» αποδόθηκαν στις συριακές αρχές.

Σύμφωνα με το πόρισμα έρευνας του ΟΗΕ και του Οργανισμού για την Απαγόρευση των Χημικών Όπλων (OPCW), η κυβέρνηση της Συρίας έκανε χρήση του νευροτοξικού αερίου σαρίν και σε αρκετές περιπτώσεις είχε χρησιμοποιήσει χλώριο ως όπλο. Στην ίδια έρευνα είχαν προκύψει επίσης αποδείξεις για χρήση αερίου μουστάρδας από την τζιχαντιστική οργάνωση Ισλαμικό Κράτος.

22.51 Ο πρόεδρος Ζελένσκι θα μιλήσει στη σύνοδο κορυφής του ΝΑΤΟ

Θα συμμετάσχει διαδικτυακά στη σύνοδο κορυφής του ΝΑΤΟ που θα διεξαχθεί την Πέμπτη, όπου θα συζητηθεί ο πόλεμος με τη Ρωσία, ανέφερε σήμερα ο εκπρόσωπός του, σύμφωνα με το ουκρανικό πρακτορείο Interfax Ukraine.

Ο εκπρόσωπος Σέρχι Νικιφόροφ είπε ότι ο Ζελένσκι προσκλήθηκε να απευθυνθεί μέσω βιντεοκλήσης στους ηγέτες και ενδέχεται να συμμετάσχει στη συνέχεια και στις συνομιλίες, σύμφωνα πάντα με το πρακτορείο.

«Θα είναι μια ευκαιρία για τους ηγέτες των συμμαχικών χωρών να ακούσουν απευθείας τον πρόεδρο Ζελένσκι να μιλά για την καταστροφική κατάσταση στην οποία βρίσκεται ο ουκρανικός λαός λόγω της επιθετικότητας της Ρωσίας» ανέφερε ένας αξιωματούχος του ΝΑΤΟ, προσθέτοντας ότι οι χώρες μέλη που παρέχουν «σημαντική ποσότητα βασικού στρατιωτικού εξοπλισμού» στο Κίεβο θα εξετάσουν «τι άλλο μπορούν να κάνουν για να εντείνουν» τη στήριξή τους.

22:21 Βίντεο με αεροπορικά πλήγματα στο Κραματόρσκ

Βίντεο εμφανίστηκαν online που φέρονται να απεικονίζουν αεροπορικά πλήγματα στο Κραματόρσκ, στην ανατολική Ουκρανία. Άλλες αναφορές κάνουν λόγο για χρήση απαγορευμένων πυρομαχικών φωσφόρου.

Oleksiy Biloshitskiy reports that the #Russian occupiers had recorded another use of banned phosphorus ammunition in #Kramatorsk. pic.twitter.com/h2A8YZz7wQ — NEXTA (@nexta_tv) March 22, 2022

21:58 Τηλεφωνική επικοινωνία Πούτιν- Μακρόν

Ο πρόεδρος της Ρωσίας Βλαντιμίρ Πούτιν είχε σήμερα τηλεφωνική επικοινωνία με τον Εμανουέλ Μακρόν, με πρωτοβουλία του προέδρου της Γαλλίας, σύμφωνα με το Κρεμλίνο.

Οι δύο ηγέτες αντάλλαξαν απόψεις για την κατάσταση στην Ουκρανία, συμπεριλαμβανομένων των συνομιλιών μεταξύ Ρώσων και Ουκρανών διαπραγματευτών, αναφέρει η ανακοίνωση της ρωσικής προεδρίας.

Πούτιν και Μακρόν είχαν τηλεφωνική επικοινωνία την περασμένη Παρασκευή. Ο πρόεδρος της Γαλλίας διατηρεί ανοικτό τον δίαυλο επικοινωνίας σε μια προσπάθεια αναζήτησης διπλωματικής λύσης για τον τερματισμό του πολέμου.

21:41 Το Στέιτ Ντιπάρτμεντ καταδικάζει τη δίκη του Αλεξέι Ναβάλνι

Το Στέιτ Ντιπάρτμεντ ανακοίνωσε την Τρίτη πως καταδικάζει αυτό που χαρακτήρισε «ενορχήστρωση στημένης δίκης» σε βάρος του επικριτή του Κρεμλίνου, Αλεξέι Ναβάλνι, αφού το δικαστήριο τον βρήκε ένοχο για απάτη και ασέβεια προς το δικαστήριο.

Ο Νεντ Πράις, εκπρόσωπος του Στέιτ Ντιπάρτμεντ, είπε ότι «ανησυχητική» απόφαση ήταν άλλο ένα παράδειγμα της καταστολής σε βάρος των αντιφρονούντων και της ελευθερίας της έκφρασης στην οποία, όπως είπε, προβαίνει η Ρωσία για να κρύψει τον πόλεμό της στην Ουκρανία.

21:22 Ρωσία: Ποινική δίωξη κατά δημοσιογράφου για «ψευδείς πληροφορίες» για τις ενέργειες του στρατού

Η Ρωσία άσκησε σήμερα την πρώτη ποινική δίωξη κατά ενός δημοσιογράφου για δημοσίευση «ψευδών πληροφοριών» που αφορούν τις ενέργειες του ρωσικού στρατού, η οποία τιμωρείται σύμφωνα με τον νέο νόμο με ποινή κάθειρξης έως 15 ετών.

Η Ανακριτική Επιτροπή, αναφέρει στην ανακοίνωση της ότι «άσκησε ποινική δίωξη κατά του δημοσιογράφου Αλεξάντρ Νεβζόροφ» ο οποίος «δημοσίευσε εν γνώσει του ψευδείς πληροφορίες περί σκόπισμού βομβαρδισμού ενός μαιευτηρίου στην Μαριούπολη (νοτιοανατολικά της Ουκρανίας) από τον ρωσικό στρατό».

21:12 Κρεμλίνο: Η Ρωσία θα χρησιμοποιούσε πυρηνικά μόνο αν απειλείτο η ύπαρξή της

Sputnik Photo Agency via Reuters

Η Ρωσία θα χρησιμοποιούσε πυρηνικά όπλα μόνο εάν απειλείτο η ίδια η ύπαρξή της, διαβεβαίωσε ο εκπρόσωπος του Κρεμλίνου Ντμίτρι Πεσκόφ, σύμφωνα με το πρακτορείο Reuters που επικαλείται το ρωσικό Tass.

Ο Πεσκόφ είπε ότι ο βασικός στόχος του ρωσικού στρατού στη Μαριούπολη είναι να εκκαθαρίσει τις «εθνικιστικές μονάδες». Επέμεινε ότι όλα πάνε βάσει του αρχικού σχεδίου και ότι κανείς δεν πίστευε ότι η «ειδική στρατιωτική επιχείρηση» (όπως αποκαλεί η Μόσχα τον πόλεμο) στην Ουκρανία θα διαρκούσε μόνο δυο μέρες.

20:40 Φωτιές κοντά στο Τσέρνομπιλ

via Associated Press

Δασικές πυρκαγιές ξέσπασαν κοντά στον πυρηνικό σταθμό του Τσέρνομπιλ, με την Ουκρανία να υποστηρίζει πως το ότι οι Ρώσοι έχουν πάρει τον έλεγχο του σταθμού εμποδίζει τις προσπάθειες κατάσβεσής τους.

Τουλάχιστον επτά φωτιές έχουν εντοπιστεί εντός της ζώνης αποκλεισμού του Τσέρνομπιλ μέσω δορυφορικών εικόνων από τον ΕΟΔ, σύμφωνα με ανακοίνωση του ουκρανικού κοινοβουλίου, που υποστήριξε ότι οι φωτιές «πιθανότατα ξέσπασαν λόγω της ένοπλης επιθετικότητας της Ρωσικής Ομοσπονδίας». Φωτιές τέτοιου είδους εντός 10 χλμ από τον σταθμό είναι «ιδιαίτερα επικίνδυνες» σύμφωνα με την ανακοίνωση, με την Ουκρανία να λέει ότι οι πυροσβέστες της δεν ήταν σε θέση να τις σβήσουν λόγω της ρωσικής παρουσίας.

Οι ρωσικές δυνάμεις εισβολής κατέλαβαν το Τσέρνομπιλ τις πρώτες ημέρες της επίθεσης στην Ουκρανία τον Φεβρουάριο. Ο σταθμός είναι γνωστός για την μεγάλη πυρηνική καταστροφή του 1986, οδηγώντας στον αποκλεισμό της περιοχής. Ωστόσο περίπου 200 τόνοι καυσίμου παραμένουν στο κάτω μέρος του κατεστραμμένου αντιδραστήρα, και είναι σχετικά απροστάτευτοι. Ως εκ τούτου, ειδικοί έχουν εκφράσει ανησυχίες ως προς το αν οι μάχες στην περιοχή θα μπορούσαν να προκαλέσουν περαιτέρω ζημιές, προκαλώντας διαφυγή ραδιενεργού υλικού. Οι ουκρανικές αρχές λένε ότι ο πόλεμος εμποδίζει επίσης τις προσπάθειες παρακολούθησης των επιπέδων ραδιενέργειας στο Τσέρνομπιλ.

19:43 Αναφορές για βομβαρδισμό νοσοκομείου παιδιών

Η οροφή ενός νοσοκομείου παιδιών στο Σεβεροντονέτσκ, στην περιφέρεια Λουχάνσκ, έπιασε φωτιά αφού βομβαρδίστηκε από τις ρωσικές δυνάμεις, ανέφεραν οι ουκρανικές υπηρεσίες εκτάκτου ανάγκης, προσθέτοντας πως απομακρύνθηκαν επτά παιδιά και 15 ενήλικες.

⚡️State Emergency Service: Russians shell children’s hospital in Severdonetsk, Luhansk Oblast.



The hospital's roof caught fire. Seven children and 15 adults were evacuated, the State Emergency Service reported on March 22. — The Kyiv Independent (@KyivIndependent) March 22, 2022

19:36 Η Γερμανία δεν μποϊκοτάρει

18:51 Πληροφορίες για ρωσικά σχέδια «τρομοκρατίας» στην κατεχόμενη Χερσώνα

Social Media via Reuters

Η Ρωσία σχεδιάζει να εξαπολύσει «μεγάλη τρομοκρατία» στην κατεχόμενη Χερσώνα, απαγάγοντας κατοίκους και μεταφέροντάς τους στη Ρωσία, ισχυρίζεται στέλεχος της ρωσικής υπηρεσίας FSB, σύμφωνα με τους Times.

Σε επιστολή από τη Δευτέρα που θεωρείται ότι συνέταξε στέλεχος της υπηρεσίας εσωτερικής ασφαλείας της Ρωσίας αναφέρεται πως το Κρεμλίνο δεν είναι πλέον πρόθυμο να αντιμετωπίζει ήπια τους διαδηλωτές στην κατεχόμενη ουκρανική πόλη, που προβαίνουν σε τακτικές κινητοποιήσεις εναντίον των δυνάμεων κατοχής.

Σύμφωνα με την επιστολή, πολίτες θα αρπάζονται από τα σπίτια τους τη νύχτα: «Ακόμα και αν χρειαστεί να εκτοπίσουμε τη μισή πόλη- είμαστε έτοιμοι για αυτό».

Επίσης, αναφέρεται πως «αν ήταν δυνατόν να ταυτοποιηθούν ηγέτες των διαδηλώσεων, θα είχαν εξοντωθεί ήδη. Οι διαδηλωτές σώζονται μόνο από το ότι είναι ασαφές ποιοι ακριβώς πρέπει να πιαστούν. Υπάρχουν επίσης φόβοι πως βίαιες κινήσεις θα μπορούσαν να οδηγήσουν σε μια πραγματική εξέγερση, που θα μπορούσε να κατασταλεί μόνο με συγκρούσεις μεγάλης κλίμακας».

Τις τελευταίες ημέρες έχει δοθεί εντολή «από την κορυφή» για να βρεθεί λύση, ανέφερε ο πληροφοριοδότης. Η «μεγάλη τρομοκρατία», με τον συντονισμό των υπηρεσιών ασφαλείας, θα είχε ως στόχο τη μείωση των διαδηλώσεων με «εξαιρετικά αυστηρές μεθόδους διάλυσης», μεταξύ των οποίων «σοβαροί τραυματισμοί» σε διαδηλωτές. Μια δεύτερη φάση θα περιελάμβανε επιχειρήσεις τρομοκρατίας «πόρτα με πόρτα», με κατοίκους να απαγάγονται και να μεταφέρονται εκτός χώρας.

Η επιστολή θεωρείται ότι έχει γραφεί από στέλεχος της FSB που είναι γνωστό μόνο με την κωδική ονομασία «Wind of Change» (Άνεμος Αλλαγής). Προηγούμενες επιστολές είχαν θεωρηθεί αυθεντικές από ειδικούς σε θέματα υπηρεσιών ασφαλείας, γράφουν οι Times.

18:38 Ρωσικές δυνάμεις μέσα στη Μαριούπολη

Κάποιες ρωσικές μονάδες βρίσκονται τώρα εντός της πολιορκημένης Μαριούπολης, σύμφωνα με Αμερικανό αξιωματούχο.

Θεωρείται πως περίπου 200.000 άνθρωποι είναι εγκλωβισμένοι στην πόλη, όπου η κατάσταση έχει περιγραφεί ως «παγωμένη κόλαση με πτώματα και κατεστραμμένα κτίρια».

NEW: Russian forces are now inside Ukraine's besieged city of Mariupol, including separatist forces that came from the Donbas region: senior U.S. defense official — Jack Detsch (@JackDetsch) March 22, 2022

18:24 «Στάχτες μιας νεκρής γης»

. AZOV HANDOUT via via REUTERS

Η Ρωσία σφυροκοπά την πολιορκημένη Μαριούπολη, μετατρέποντάς την σε «στάχτες μιας νεκρής γης», είπε το δημοτικό συμβούλιο της πόλης την Τρίτη, περιγράφοντας δύο ακόμα μεγάλες βόμβες που έπεσαν στην πόλη.

Στη Μαριούπολη, μια πόλη 400.000 κατοίκων πριν τον πόλεμο, λαμβάνει χώρα η χειρότερη ανθρωπιστική καταστροφή από τότε που η Ρωσία εισέβαλε στην Ουκρανία, περίπου έναν μήνα πριν. Εκατοντάδες χιλιάδες κάτοικοι θεωρείται ότι είναι παγιδευμένοι, ενώ λαμβάνουν χώρα σφοδροί βομβαρδισμοί, χωρίς πρόσβαση σε τρόφιμα, νερό, ηλεκτρισμό ή θέρμανση.

«Δεν έχει μείνει τίποτα εκεί» είπε ο Ουκρανός πρόεδρος Ζελένσκι, απευθυνόμενος στο ιταλικό κοινοβούλιο την Τρίτη.

via Associated Press

Το δημοτικό συμβούλιο δεν έδωσε λεπτομέρειες για απώλειες ή ζημιές από τον τελευταίο βομβαρδισμό. Στα ελεγχόμενα από την Ουκρανία τμήματα της πόλης δεν βρίσκονται ανεξάρτητοι δημοσιογράφοι εδώ και τουλάχιστον μια εβδομάδα, κατά την οποία η Ουκρανία έχει πει ότι οι Ρώσοι χτύπησαν ένα θέατρο, μια σχολή καλών τεχνών και άλλα δημόσια κτίρια, θάβοντας εκατοντάδες γυναικόπαιδα που κρύβονταν σε υπόγεια. «Για άλλη μια φορά είναι ξεκάθαρο πως οι κατακτητές δεν ενδιαφέρονται για την πόλη της Μαριούπολης. Θέλουν να την ισοπεδώσουν και να την καταστήσουν στάχτες μιας νεκρής γης» ανέφερε το συμβούλιο σε ανακοίνωσή του.

Η Ρωσία ισχυρίζεται πως δεν στοχεύει αμάχους. Η Ουκρανία λέει πως η Μόσχα έχει εμποδίσει τις προσπάθειες για αποστολή κονβόι με ανθρωπιστική βοήθεια, ή λεωφορείων για τη μεταφορά αμάχων.

Η Ρωσία απαίτησε παράδοση της πόλης τη Δευτέρα, με την Ουκρανία να απορρίπτει το τελεσίγραφο.

18:05 Ζελένσκι: Τι άλλο πρέπει να γίνει για να επιβληθεί ζώνη απαγόρευσης πτήσεων;

«Τι άλλο πρέπει να κάνουν οι κατακτητές, πόσοι παραπάνω άνθρωποι πρέπει να σκοτωθούν για να ανταποκριθούν θετικά οι ηγέτες της Δύσης, οι ηγέτες του ΝΑΤΟ, στο ουκρανικό αίτημα για ζώνη απαγόρευσης πτήσεων ή για να δοθούν στη χώρα μας τα αεροσκάφη που χρειαζόμαστε τόσο απεγνωσμένα;» ρωτά ο Ουκρανός πρόεδρος, Βολοντιμίρ Ζελένσκι, σε ανάρτηση στα μέσα κοινωνικής δικτύωσης, η οποία συνοδεύεται από φωτογραφίες.

17:58 Οι ΗΠΑ δεν έχουν δει ακόμη «απτές ενδείξεις» για επικείμενη ρωσική επίθεση με χημικά

Οι ΗΠΑ δεν έχουν δει ακόμη απτές ενδείξεις για επικείμενη ρωσική επίθεση με χημικά ή βιολογικά όπλα στην Ουκρανία, αλλά παρακολουθούν στενά τις πληροφορίες που προκύπτουν από τις υπηρεσίες πληροφοριών, δήλωσε ένας ανώτερος αξιωματούχος της άμυνας των ΗΠΑ.

Ο πρόεδρος Τζο Μπάιντεν δήλωσε τη Δευτέρα ότι οι ψευδείς κατηγορίες της Μόσχας ότι το Κίεβο διαθέτει βιολογικά και χημικά όπλα δείχνουν ότι ο Ρώσος πρόεδρος Βλαντίμιρ Πούτιν σκέφτεται να τα χρησιμοποιήσει ο ίδιος στον πόλεμο κατά της Ουκρανίας.

Ο Πούτιν «είναι με την πλάτη στον τοίχο και μιλάει τώρα για νέα προσχήματα που απεργάζεται, υποστηρίζοντας ότι εμείς στην Αμερική έχουμε βιολογικά και χημικά όπλα στην Ευρώπη», πράγμα που «απλά δεν είναι αλήθεια», είπε χθες ο Μπάιντεν κατά τη διάρκεια συζήτησης θεωρητικά αφιερωμένης σε θέματα επιχειρηματικού ενδιαφέροντος.

Ο Αμερικανός αξιωματούχος, μιλώντας σε δημοσιογράφους υπό τον όρο να μην κατονομαστεί, συμμερίστηκε σήμερα την αξιολόγηση του Μπάιντεν, αλλά πρόσθεσε: «Δεν υπάρχει καμία ένδειξη ότι υπάρχει κάτι επικείμενο σε αυτό το θέμα αυτήν τη στιγμή».

Το ρωσικό υπουργείο Άμυνας κατηγόρησε το Κίεβο, χωρίς να παρουσιάσει κάποια απόδειξη, ότι σχεδιάζει επίθεση με χημικά όπλα εναντίον του ίδιου του ουκρανικού λαού και να κατηγορήσει κατόπιν τη Μόσχα. Χθες Δευτέρα, η Ρωσία κατηγόρησε «ουκρανούς εθνικιστές» πως προκάλεσαν διαρροή αμμωνίας σε εργοστάσιο λιπασμάτων στη Σούμι.

17:50 Έκκληση Ζελένσκι προς Ιταλία

Ο Ουκρανός πρόεδρος, Βολοντιμίρ Ζελένσκι, μιλώντας στο ιταλικό κοινοβούλιο, ζήτησε η Ιταλία να «παγώσει» όλα τα περιουσιακά στοιχεία της ρωσικής ελίτ και να κηρύξει πλήρες εμπάργκο, που θα περιλαμβάνει και το πετρέλαιο. «Ξέρετε πολύ καλά ποιοι διατάζουν τα στρατεύματα να πάνε στον πόλεμο και ποιοι τα διαδίδουν αυτά. Σχεδόν όλοι τους χρησιμοποιούν την Ιταλία ως μέρος ανάπαυσης. Μη γίνετε θέρετρο για δολοφόνους» είπε στους Ιταλούς βουλευτές. «Παγώστε τις περιουσίες, τους λογαριασμούς και τα γιοτ τους. Παγώστε όλα τα περιουσιακά στοιχεία αυτών που έχουν επιρροή, αφήστε τους να τα χρησιμοποιήσουν για ειρήνη. Υποστηρίξτε κυρώσεις σε βάρος της Ρωσίας, ένα πλήρες εμπάργκο, αρχίζοντας με το πετρέλαιο».

17:29 Γκουτέρες: Ωρα να τερματιστεί ο «παράλογος πόλεμος» της Ρωσίας στην Ουκρανία

Ο Γενικός Γραμματέας του ΟΗΕ Αντόνιο Γκουτέρες ζήτησε σήμερα τον τερματισμό του «παράλογου πολέμου» στην Ουκρανία, προειδοποιώντας ότι η σύγκρουση «δεν οδηγεί πουθενά» και ότι ο ουκρανικός λαός «υπομένει μια ζωντανή κόλαση».

«Η συνέχιση του πολέμου στην Ουκρανία είναι ηθικά απαράδεκτη, χωρίς πολιτικό έρεισμα και στρατιωτικά παράλογη», είπε ο Γκουτέρες σε δημοσιογράφους στην Νέα Υόρκη

Ρωσικές δυνάμεις σφυροκοπούν την Μαριούπολη μέχρι να μετατραπεί σε «στάχτες μιας νεκρής γης», ανακοίνωσε το δημοτικό συμβούλιο της πόλης, αναφέροντας δύο ακόμη τεράστιες βόμβες που έπεσαν στην πόλη, που παραμένει υπό πολιορκία και αποκλεισμό επί δύο εβδομάδες.

«Ακόμα κι αν πέσει η Μαριούπολη, η Ουκρανία δεν μπορεί να κατακτηθεί πόλη-πόλη, δρόμο- δρόμο, σπίτι-σπίτι», είπε ο Γκουτέρες. «Δεν μπορεί να υπάρξει νικητής σε αυτόν τον πόλεμο. Αργά ή γρήγορα, θα πρέπει να περάσει από το πεδίο της μάχης στο τραπέζι της ειρήνης».

«Είναι ώρα να τερματιστεί αυτός ο παράλογος πόλεμος», είπε.

Ο Γκουτέρες είπε ότι περίπου 10 εκατομμύρια Ουκρανοί έχουν εγκαταλείψει τα σπίτια τους και προειδοποίησε ότι οι απόηχοι του πολέμου γίνονται αισθητοί παγκοσμίως «με τις τιμές των τροφίμων, της ενέργειας και των λιπασμάτων να αυξάνονται και να απειλούν να εξελιχθούν σε παγκόσμια κρίση πείνας».

«Υπάρχουν αρκετά στο τραπέζι για να σταματήσουν οι εχθροπραξίες - τώρα...και να διαπραγματευτούν σοβαρά - τώρα», συμπλήρωσε ο Γενικός Γραμματέας του ΟΗΕ.

17:16 Κατηγορίες για απαγωγή παιδιών

16:38 Η ρωσική κυβέρνηση μπλόκαρε το Euronews

Το Euronews ανέφερε ότι μπλοκαρίστηκε στη Ρωσία λόγω της κάλυψης του πολέμου στην Ουκρανία. «Καταδικάζουμε αυτό τον απαράδεκτο περιορισμό που επιβάλλεται σε εκατομμύρια...στη Ρωσία που βασίζονταν σε εμάς για αντικειμενική ενημέρωση» ανέφερε το Euronews, προσθέτοντας πως οι ρωσικές αρχές έκοψαν το κανάλι από τον «αέρα» και μπλόκαραν τις ιστοσελίδες του στη Ρωσία.

Το Euronews είπε ότι ενδέχεται να προσφύγει στη δικαιοσύνη για να συνεχίσει να εκπέμπει ελεύθερα στη χώρα. Το Euronews εκπέμπει σε 160 χώρες.

16:26 Αναφορές πως τελειώνουν τα τρόφιμα στη Χερσώνα

Handout . via Reuters

Το ΥΠΕΞ της Ουκρανίας ανέφερε την Τρίτη πως 300.000 άνθρωποι στην κατεχόμενη από τους Ρώσους Χερσώνα ξεμένουν από τρόφιμα και ιατρικές προμήθειες, και κατηγόρησε τη Ρωσία πως εμποδίζει τους αμάχους να καταφύγουν σε ελεγχόμενες από την Ουκρανία περιοχές.

«Οι 300.000 πολίτες της Χερσώνας αντιμετωπίζουν μια ανθρωπιστική καταστροφή εξαιτίας του αποκλεισμού του ρωσικού στρατού. Τα τρόφιμα και οι ιατρικές προμήθειες έχουν σχεδόν εξαντληθεί, μα η Ρωσία ακόμα αρνείται να ανοίξει ανθρωπιστικούς διαδρόμους για την εκκένωση αμάχων» ανέφερε μέσω Twitter ο Όλεγκ Νικολένκο, εκπρόσωπος του υπουργείου.

15:36 Ουκρανικές αντεπιθέσεις

via Associated Press

Ο ουκρανικός στρατός εξαπολύει αντεπιθέσεις που κατέστησαν δυνατή, ιδίως στο νότο, την ανάκτηση εδαφών που είχαν καταλάβει ρωσικές στρατιωτικές δυνάμεις, οι οποίες αντιμετωπίζουν δυσκολίες επικοινωνίας, δήλωσε εκπρόσωπος του Πενταγώνου των ΗΠΑ.

Ο ουκρανικός στρατός «βρίσκεται τώρα, σε ορισμένες περιπτώσεις, στην επίθεση», είπε ο Τζον Κίρμπι στο CNN, σημειώνοντας ότι «καταδιώκει Ρώσους στρατιώτες και τους απωθεί από περιοχές όπου βρίσκονταν οι Ρώσοι πρωτύτερα».

«Γνωρίζουμε ότι έχουν πραγματοποιήσει αντεπιθέσεις (...) ειδικά τις τελευταίες ημέρες στο Μικολάιφ», μια πόλη-κλειδί στη νότια Ουκρανία, πρόσθεσε.

«Είδαμε (αυτά τα εδαφικά κέρδη) να αυξάνονται τις τελευταίες ημέρες» υπέρ της Ουκρανίας, δήλωσε ο Αμερικανός αξιωματούχος. «Είναι μια πραγματική απόδειξη της ικανότητάς τους να πολεμούν σύμφωνα με τα σχέδιά τους, να προσαρμοστούν και, πάλι, να προσπαθήσουν να απωθήσουν τις ρωσικές δυνάμεις», συμπλήρωσε.

Οι τελευταίες «δεν διεξάγουν τις επιχειρήσεις τους με τον συντονισμό που θα περίμενε κανείς από έναν σύγχρονο στρατό», ισχυρίστηκε ο Κίρμπι.

«Οι διοικητές τους δεν επικοινωνούν πάντα, δεν υπάρχει πάντα συντονισμός μεταξύ αεροπορικών και χερσαίων δυνάμεων», είπε στο αμερικανικό τηλεοπτικό δίκτυο.

«Είδαμε εντάσεις μεταξύ των αεροπορικών και χερσαίων δυνάμεων για το πώς υποστήριζαν η μία την άλλη, καλά ή με δυσκολία», και το ίδιο ισχύει και για το ναυτικό, συνέχισε. «Έχουν προβλήματα με τη διοίκηση και τον έλεγχο» των στρατιωτών.

«Πολύ συγκεκριμένα, δυσκολεύονται να συνομιλήσουν μεταξύ τους και αυτό οδηγεί στη χρήση κινητών τηλεφώνων σε ορισμένες περιπτώσεις», είπε ο Αμερικανός αξιωματούχος.

Και επιπλέον, «τους τελειώνουν τα καύσιμα, τους τελειώνουν τα τρόφιμα».

«Γι' αυτό πιστεύουμε ότι δεν έχουμε δει (σ.σ πρόσφατα) καμία πραγματική σημαντική πρόοδο από τους Ρώσους, εκτός από τον νότο», όπου οι δυνάμεις βρίσκονται πιο κοντά στη βάση οπισθοφυλακής τους στην Κριμαία, πρόσθεσε. «Οπότε, ναι, έχουν πρόβλημα», υποστήριξε.

Μεγάλες πόλεις στην Ουκρανία, ωστόσο, αντιμετωπίζουν ρωσικούς βομβαρδισμούς που έχουν σκοτώσει εκατοντάδες αμάχους.

15:24 «Μας χάκαραν» λέει η εφημερίδα που έκανε δημοσίευμα για χιλιάδες ρωσικές απώλειες

Ρωσική εφημερίδα υποστήριξη ότι η ιστοσελίδα της χακαρίστηκε, μετά από δημοσίευμα περί ρωσικών απωλειών που ανέρχονται σε περίπου 10.000 στρατιώτες και πάνω από 16.000 τραυματίες.

Σύμφωνα με την ανακοίνωση, «το interface του admin της ιστοσελίδας χακαρίστηκε και προστέθηκε ένα fake σε ένα δημοσίευμα».

Η ταμπλόιντ Komsomolskaya Pravra είχε γράψει, επικαλούμενη ενημέρωση από το ρωσικό υπουργείο Άμυνας, πως 9.861 Ρώσοι στρατιώτες είχαν σκοτωθεί και 16.153 είχαν τραυματιστεί. Οι αριθμοί αυτοί δεν δημοσιεύτηκαν από άλλα ΜΜΕ, και το δημοσίευμα κατέβηκε αργότερα.

Υπενθυμίζεται πως η τελευταία επίσημη ρωσική ανακοίνωση έκανε λόγο για 498 νεκρούς. Έρευνα του BBC έχει οδηγήσει σε ταυτοποίηση 557 νεκρών Ρώσων στρατιωτών, η ουκρανική κυβέρνηση κάνει λόγο για 14.000 νεκρούς και αναφορά των αμερικανικών υπηρεσιών πληροφοριών κάνουν λόγο για πάνω από 7.000, εκτίμηση που χαρακτηρίζεται ως «συντηρητική».

14:57 Στη Μόσχα ο επικεφαλής της Διεθνούς Επιτροπής του Ερυθρού Σταυρού, Πέτερ Μάουερ.

«(Ο Μάουερ) έχει προγραμματισμένες συναντήσεις την Τετάρτη και την Πέμπτη στο πλαίσιο του συνεχιζόμενου διαλόγου που σχετίζεται με τη σύγκρουση στην Ουκρανία», δήλωσε ο εκπρόσωπος της Διεθνούς Επιτροπής Ερυθρού Σταυρού Τζέισον Στρατσιούζο, σε email στο Reuters, χωρίς να δώσει περισσότερες λεπτομέρειες.

Ο πρόεδρος της ΔΕΕΣ βρέθηκε στο Κίεβο αυτή την εβδομάδα επιδιώκοντας την εγκαθίδρυση μιας καλύτερης ανθρωπιστικής πρόσβασης και μεγαλύτερη προστασία για τους αμάχους.

14:46 Ποινή φυλάκισης 9 ετών στον Αλεξέι Ναβάλνι

Ποινή φυλάκισης εννέα ετών επέβαλλε ρωσικό δικαστήριο στο πιο προβεβλημένο στέλεχος της αντιπολίτευσης αφού νωρίτερα τον είχε κρίνει ένοχο για κατηγορίες που σχετίζονται με ”απάτη”, και τις οποίες οι υποστηρικτές του χαρακτηρίζουν κατασκευασμένες.

Η δικαστής, Μαργκαρίτα Κοτόβα, είπε ότι ο Ναβάλνι απέσπασε περιουσιακά στοιχεία αγνώστων μέσω ”εξαπάτησης και κατάχρησης εμπιστοσύνης”. Συγκεκριμένα κατηγορείται ότι έκλεψε 4,7 εκατομμύρια δολάρια από δωρεές που δόθηκαν στις απαγορευμένες πλέον πολιτικές οργανώσεις του.

Ο Ναβάλνι φυλακίστηκε όταν επέστρεψε στη χώρα πέρυσι, αφού επέζησε από μια δηλητηρίαση, για την οποία έχει κατηγορήσει το Κρεμλίνο. Αρχικά του επιβλήθηκε ποινή 3,5 ετών επειδή παραβίασε τους όρους αποφυλάκισης του ενώ ήταν στο νοσοκομείο.

14:39 ΟΗΕ: Περισσότεροι από 3,5 εκατ. οι ουκρανοί πρόσφυγες.

″Αυτό είναι ένα ακόμη τραγικό ορόσημο για τον λαό της Ουκρανίας”, είπε ο εκπρόσωπος της Ύπατης Αρμοστείας για τους πρόσφυγες, Μάθιου Σόλτμαρς και πρόσθεσε ότι 6,5 εκατομμύρια άνθρωποι είναι εσωτερικά εκτοπισμένοι στην Ουκρανία.

″Μιλάμε για σχεδόν ένα τέταρτο του συνολικού πληθυσμού. Η ταχύτητα και η έκταση αυτής της ροής και αυτή η κρίση με τους εκτοπισμούς δεν έχει προηγούμενο τα τελευταία χρόνια”.

Η Ανατολική Ευρώπη στο μεταξύ αγωνίζεται για να τους προσφέρει την φροντίδα, την εκπαίδευση και την εργασία, παρότι μειώνεται ο αριθμός εκείνων που περνούν καθημερινά τα σύνορα.

14:31 Ανακατάληψη στρατηγικής πόλης

Το Υπ.Άμυνας της Ουκρανίας, ανακοίνωσε την ανακατάληψη του προαστίου του Κιέβου, Μακάριβ μετά από σκληρές μάχες με δυνάμεις του ρωσικού στρατού. Η ανακατάληψη θα επιτρέψει στις ουκρανικές δυνάμεις να ανακτήσουν τον έλεγχο ενός βασικού αυτοκινητόδρομου και να εμποδίσουν τα ρωσικά στρατεύματα να περιβάλλουν το Κίεβο από τα βορειοδυτικά.

14:17 Συνεχίζεται η κριτική στο Κρεμλίνο από ρώσους δημοσιογράφους

Ο ρώσος δημοσιογράφος Ντμίτρι Μουράτοφ, ένας από τους δύο βραβευθέντες με Νόμπελ Ειρήνης το 2021, δήλωσε ότι θα δωρίσει το μετάλλιό του προκειμένου να τεθεί σε δημοπρασία ώστε να συγκεντρωθούν χρήματα για τους Ουκρανούς πρόσφυγες. Η εφημερίδα Νόβαγια Γκαζέτα, όπου είναι διευθυντής ο Μουράτοφ, δήλωσε στις αρχές Μαρτίου ότι θα απομακρύνει υλικό για τις στρατιωτικές ενέργειες της Ρωσίας στην Ουκρανία από τον ιστότοπό της λόγω της λογοκρισίας, αντιδρώντας στις απειλές για ποινική δίωξη δημοσιογράφων και πολιτών που παρεκκλίνουν από την επίσημη κυβερνητική γραμμή.”Η Νόβαγια Γκαζέτα και εγώ έχουμε αποφασίσει να δωρίσουμε το Μετάλλιο του Βραβείου Νόμπελ Ειρήνης 2021 στο Ταμείο Ουκρανών Προσφύγων”, αναφέρει ένα άρθρο που δημοσιεύεται με το όνομα του Μουράτοφ. ”Υπάρχουν ήδη πάνω από 10 εκατομμύρια πρόσφυγες. Ζητώ από τους οίκους δημοπρασιών να ανταποκριθούν και να θέσουν σε δημοπρασία αυτό το διάσημο σε όλο τον κόσμο βραβείο”.

via Associated Press

14:13 Θύμα χάκερς λέει πως έπεσε η Komsomolskaya Pravda που ”δημοσίευσε” τις απώλειες του ρωσικού στρατού

Δημοσιογράφος της εφημερίδας Komsomolskaya Pravda δήλωσε ότι η ρωσική εφημερίδα ”έπεσε θύμα χάκερς” αναρτώντας δημοσίευμα, το οποίο ”κατέβηκε” αμέσως, σύμφωνα με το οποίο οι νεκροί ρώσοι στρατιώτες στην Ουκρανία ανέρχονται σε 9.861 και οι τραυματίες σε 16.153, με πηγή στοιχεία του υπουργείου Αμυνας της Ρωσίας. Ο διαπιστευμένος στο Κρεμλίνο δημοσιογράφος Αλεξάντερ Γκαμόφ δήλωσε ότι το δημοσίευμα είναι «πλαστό». Ο Γκαμόφ έδωσε αυτήν την εξήγηση κατά την καθημερινή ενημέρωση των δημοσιογράφων από τον εκπρόσωπο του Κρεμλίνου Ντμίτρι Πεσκόφ, ο οποίος, όμως, δήλωσε ότι δεν είναι σε θέση να σχολιάσει το περιστατικό.

14:01 Περίπου μισό εκατομμύριο ουρανοί πρόσφυγες χρίζουν άμεσης ψυχολοογικής υποστήριξης

Περίπου μισό εκατομμύριο πρόσφυγες από την Ουκρανία που έχουν διαφύγει στην Πολωνία χρειάζονται στήριξη για διαταραχές ψυχικής υγείας και 30.000 αντιμετωπίζουν σοβαρά ψυχικά προβλήματα, δήλωσε σήμερα η εκπρόσωπος του Παγκόσμιου Οργανισμού Υγείας στην Πολωνία.

Πρόσφυγες που φθάνουν στην Πολωνία πάσχουν από μια σειρά προβλημάτων υγείας, όπως διάρροια και αφυδάτωση, αλλά η βασική ανάγκη είναι η στήριξη λόγω ψυχικού τραύματος, δήλωσε η Παλόμα Κούτσι, εκπρόσωπος του ΠΟΥ στην Πολωνία, σε ενημέρωση των δημοσιογράφων στη Γενεύη.

13:46 Ζελένσκι στην ιταλική Βουλή: Η Μόσχα θέλει να εισχωρήσει στην Ευρώπη. Η Ουκρανία είναι η πύλη εισόδου.

Ο Πρόεδρος της Ουκρανίας απευθυνόμενος στο ιταλικό κοινοβούλιο είπε ότι η η χώρα του βρίσκεται στο χείλος της καταστροφής καθώς προσπαθεί να σταθεί όρθια κατά την ρωσική εισβολή και προειδοποίησε ότι η Μόσχα θέλει να εισχωρήσει στην υπόλοιπη Ευρώπη.

″Για τα ρωσικά στρατεύματα, η Ουκρανία είναι οι πύλες της Ευρώπης, όπου θέλουν να εισβάλουν, αλλά δεν πρέπει να επιτρέψουμε αυτή την βαρβαρότητα”. Επανέλαβε την έκκλησή του για επιβολή περισσότερων κυρώσεων στη Ρωσία ενώ κάλεσε τους Ιταλούς να μην υποδεχθούν άλλους Ρώσους τουρίστες και να συνεχιστεί η κατάσχεση των περιουσιακών στοιχείων που ανήκουν στους ολιγάρχες.

″Ο λαός μου μετατράπηκε σε στρατό, είδε τις καταστροφές και το αίμα που χύθηκε εξαιτίας του εχθρού...Πριν από μια εβδομάδα είχα πει ότι είχαν σκοτωθεί 79 παιδιά. Τώρα είναι 117, και δεν είναι ο τελικός απολογισμός. Δεκάδες χιλιάδες οικογένειες καταστράφηκαν, όπως και εκατομμύρια σπίτια. Ο λαός μου θάβει τους νεκρούς του στα πάρκα, σε ομαδικούς τάφους” είπε ο Ζελένσκι.

Και συνέχισε: ”Οι Ρώσοι βιάζουν, σκοτώνουν, βασανίζουν. Όπως οι Ναζί στο Δεύτερο Παγκόσμιο Πόλεμο...τον πόλεμο αυτό τον οργάνωσε μόνον ο Βλαντίμιρ Πούτιν”.

Παράλληλα, προέβλεψε ότι η Ουκρανία δεν θα μπορέσει να συνεχίσει τις εξαγωγές και την γεωργική της παραγωγή, εξαιτίας της τεράστιας καταστροφής, των βομβαρδισμών.

Alessandra Benedetti - Corbis via Getty Images

13:39 Υπ.Μεταφορών Ρωσίας: Συνολικά 78 ρωσικά αεροσκάφη έχουν κατασχεθεί

Η ανακοίνωση έγινε από τον υπουργό Βιτάλι Σαβέλιεφ ενώ η Μόσχα προσπαθεί να διαχειριστεί τις συνέπειες των διεθνών κυρώσεων για τα γεγονότα στην Ουκρανία. Οι κυρώσεις έχουν επίσης διακόψει την προμήθεια των περισσότερων αεροσκαφών, ανταλλακτικών αλλά και υπηρεσιών προς τη Ρωσία, ενώ οι ρωσικές αεροπορικές εταιρίες έχουν μισθώσει 515 τζετ από το εξωτερικό.

Η Ρωσία πέρασε νόμο που επιτρέπει στις αεροπορικές εταιρίες της χώρας να εγγράψουν στο ρωσικό μητρώο αεροσκαφών αεροπλάνα που έχουν μισθωθεί από ξένες εταιρίες, αλλά οι ίδιοι οι αερομεταφορείς διστάζουν να τον χρησιμοποιήσουν, φοβούμενοι ότι έτσι ίσως θέσουν σε κίνδυνο τις σχέσεις με διεθνείς εταίρους.

Η Ρωσία είχε 1.367 αεροσκάφη όταν επιβλήθηκαν οι κυρώσεις και σχεδόν 800 από αυτά έχουν τώρα περιληφθεί στο μητρώο αεροσκαφών της χώρας, δήλωσε ο Σαβέλιεφ, χωρίς να διευκρινίζει πόσα τζετ σε αυτόν τον κατάλογο αποτελούν αντικείμενο μίσθωσης από διεθνείς εταιρίες leasing.

13:33 Αναφορές για πέντε νεκρούς κοντά στο Ντονέτσκ

Η πόλη Αβντίιβκα, πολύ κοντά στο Ντονέτσκ, στην ανατολική Ουκρανία, ήταν στόχος μιας ρωσικής επίθεσης χθες βράδυ, με αποτέλεσμα να σκοτωθούν τουλάχιστον πέντε άνθρωποι και 19 να τραυματιστούν, υποστηρίζει η Λιουντμίλα Ντενίσοβα, επίτροπος για τα ανθρώπινα δικαιώματα στο ουκρανικό Κοινοβούλιο. Η Αβντίίβκα, όπου ζουν σε περίοδο ειρήνης 30.000 κάτοικοι, βρίσκεται βορειοδυτικά του Ντονέτσκ, βιομηχανικού κέντρου της ανατολικής Ουκρανίας που τελεί από το 2014 υπό τον έλεγχο των φιλορώσων αυτονομιστών που υποστηρίζονται από τη Μόσχα.

13:27 Κρεμλίνο: Δεν είναι αρκετά ουσιαστικές οι διαπραγματεύσεις με το Κίεβο

Το Κρεμλίνο εκτίμησε σήμερα ότι οι διαπραγματεύσεις που διεξάγονται με το Κίεβο δεν είναι αρκετά «ουσιαστικές».

«Υπήρξε μια κάποια διαδικασία (διαπραγματεύσεων), όμως θα θέλαμε να ήταν πιο ενεργητική, πιο ουσιαστική», επεσήμανε ο Ντμίτρι Πεσκόφ, εκπρόσωπος του Κρεμλίνου.

Ο Πεσκόφ αρνήθηκε να σχολιάσει τι ακριβώς συζητούν η ρωσική και η ουκρανική αντιπροσωπεία, διότι «αν δημοσιοποιηθούν αυτή την περίοδο τα θέματα, δεν μπορεί παρά να παρεμποδιστεί η διαδικασία διαπραγματεύσεων, η οποία ήδη διεξάγεται με αργούς ρυθμούς και με λιγότερο ουσιαστικό τρόπο από αυτόν που θα επιθυμούσαμε».

Anadolu Agency via Getty Images

12:57 Ο Δένδιας προτείνει να ηγηθεί ανθρωπιστικής βοήθειας στην Μαριούπολη

Την αποστολή ανθρωπιστικής βοήθειας στη Μαριούπολη, την οποία προτίθεται να συνοδεύσει ο ίδιος, ανακοίνωσε ο υπουργός Εξωτερικών Νίκος Δένδιας, μετά τη συνάντησή του με τον γενικό πρόξενο της Ελλάδας στη Μαριούπολη Μανώλη Ανδρουλάκη, ο οποίος επέστρεψε την Κυριακή στην Ελλάδα, μετά από μια δύσκολη επιχείρηση απεγκλωβισμού.

«Ζητώ σήμερα με αποστολή επίσημης νότας στην ουκρανική πλευρά να διευκολύνει και στη ρωσική πλευρά με άλλη νότα να μην παρακωλύσει την αποστολή ανθρωπιστικής βοήθειας στη Μαριούπολη. Τη βοήθεια αυτή προτίθεμαι να συνοδέψω αυτοπροσώπως, σε συντονισμό με τον πρόεδρο της Διεθνούς Επιτροπής του Ερυθρού Σταυρού Πέτερ Μάουερ, με τον οποίο βρισκόμαστε ήδη σε επαφή», σημείωσε ο κ. Δένδιας.

«Δυστυχώς ο πόλεμος στην Ουκρανία συνεχίζεται με αμείωτη ένταση. Προτεραιότητα της ελληνικής κυβέρνησης είναι η προστασία της ομογένειάς μας, αλλά και του άμαχου πληθυσμού», ανέφερε.

Ο κ. Δένδιας ανακοίνωσε ακόμη την παρασημοφόρηση του κ. Ανδρουλάκη, καθώς και του πρέσβη Φραγκίσκου Κωστελένου και του γενικού πρόξενου της Ελλάδας στην Οδησσό Δημήτρη Δόχτση. «Μετά από συνεννόηση με τον πρωθυπουργό θα προτείνω την παρασημοφόρησή τους, η οποία θα πραγματοποιηθεί εν ευθέτω χρόνω», είπε ο υπουργός.

12:41 Υπέρ του να δοθεί καθεστώς υποψήφιας προς ένταξη χώρας στη Ουκρανία, ο Μ. Βέμπερ

Ο επικεφαλής της Κοινοβουλευτικής Ομάδας του Ευρωπαϊκού Λαϊκού Κόμματος στο Ευρωπαϊκό Κοινοβούλιο δήλωσε: «Αν κάποιος σήμερα πολεμά για τις ευρωπαϊκές αξίες, αυτοί είναι οι Ουκρανοί. Και για αυτό υποστηρίζω ότι πρέπει να τους δοθεί το στάτους του υποψήφιου προς ένταξη. Κάτι τέτοιο θα αποτελούσε ισχυρό πολιτικό μήνυμα, πολύ πιο σημαντικό από το χειροκρότημα ή μια απονομή βραβείου», δήλωσε ο κ. Βέμπερ νωρίτερα σήμερα στο δεύτερο κανάλι της γερμανικής δημόσιας τηλεόρασης ZDF και τόνισε ότι ενόψει του Ευρωπαϊκού Συμβουλίου αναμένει «σαφέστερα μηνύματα στήριξης» για την Ουκρανία - και κυρώσεις στο πεδίο προμήθειας ενέργειας από τη Ρωσία, ειδικά άνθρακα και πετρελαίου.

12:25 Νέο αίτημα του Κιέβου στη Μόσχα για ανθρωπιστική βοήθεια στην Μαριούπολη

Η Ουκρανία ζήτησε σήμερα εκ νέου από τη Ρωσία να επιτρέψει να μεταφερθούν ανθρωπιστικές προμήθειες στην Μαριούπολη και να επιτρέψει στους αμάχους να εγκαταλείψουν την πόλη-λιμάνι στη νότια Ουκρανία που πολιορκείται από τις ρωσικές δυνάμεις.

″Αξιώνουμε το άνοιγμα ανθρωπιστικού διαδρόμου για τους αμάχους”, δήλωσε η αντιπρόεδρος της ουκρανικής κυβέρνησης στην ουκρανική τηλεόραση.

Η Ιρίνα Βερεστσούκ σημείωσε παράλληλα ότι οι δυνάμεις της Ρωσίας εμποδίζουν να φτάσουν ανθρωπιστικές προμήθειες στους κατοίκους της Χερσώνας, επίσης στη νότια Ουκρανία.

Η Ρωσία έχει επανειλημμένως αρνηθεί μετά την εισβολή της στις 24 Φεβρουαρίου στην Ουκρανία ότι βάζει στο στόχαστρο αμάχους.

12:19 Προς συμφωνία οι χώρες της ΕΕ για την κοινή προμήθεια φυσικού αερίου, υγροποιημένου φυσικού αερίου και υδρογόνου εν όψει του επόμενου χειμώνα

Οι ηγέτες της ΕΕ θα συμφωνήσουν κατά την διάρκεια της συνόδου κορυφής την Πέμπτη για την κοινή προμήθεια φυσικού αερίου, υγροποιημένου φυσικού αερίου και υδρογόνου εν όψει του επόμενου χειμώνα, σύμφωνα με το σχέδιο κοινού ανακοινωθέντος.

Η εισβολή στην Ουκρανία της Ρωσίας, του πρώτου προμηθευτή φυσικού αερίου της Ευρώπης, έχει προκαλέσει εκτίναξη των τιμών της ενέργειας σε ύψη ρεκόρ και αναγκάζει την Ευρωπαϊκή Ενωση να διακόψει την προμήθεια ρωσικού φυσικού αερίου αυτόν τον χρόνο, μία κίνηση που θα απαιτήσει εκτόξευση των εισαγωγών από άλλους προμηθευτές, όπως το Κατάρ και οι Ηνωμένες Πολιτείες.

«Εν όψει το επόμενου χειμώνα, τα κράτη μέλη και η Ευρωπαϊκή Επιτροπή θα συνεργασθούν επειγόντως για από κοινού προμήθεια φυσικού αερίου, LNG και υδρογόνου», αναφέρουν οι ευρωπαίοι ηγέτες, σύμφωνα με το σχέδιο του κοινού ανακοινωθέντος της συνόδου κορυφής στις 24 και 25 Μαρτίου.

12:17 Τηλεφωνική επικοινωνία του Πάπα Φραγκίσκου με τον Ουκρανό πρόεδρο Βολοντίμιρ Ζελένσκι, ο οποίος κάλεσε τον ποντίφικα να επισκεφθεί την Ουκρανία.

Talked to @Pontifex. Told His Holiness about the difficult humanitarian situation and the blocking of rescue corridors by Russian troops. The mediating role of the Holy See in ending human suffering would be appreciated. Thanked for the prayers for Ukraine and peace. pic.twitter.com/wj4hmrTRGd — Володимир Зеленський (@ZelenskyyUa) March 22, 2022

11:57 Εντελή εκκένωσης της πολης Μπορισπίλ

Ο δήμαρχος της πόλης Μπορισπίλ, κοντά στο διεθνές αεροδρόμιο, συνέστησε στους αμάχους να εγκαταλείψουν την πόλη αν μπορούν λόγω των συγκρούσεων που μαίνονται στην περιοχή.

Ο δήμαρχος τόνισε ότι σημειώνονται μάχες στην περιοχή του Κιέβου στην οποία βρίσκεται το Μπορισπίλ.

″Δεν υπάρχει ανάγκη να βρίσκεστε τώρα στην πόλη καθώς ήδη σημειώνονται μάχες στην περιοχή γύρω από αυτή. Καλώ τον άμαχο πληθυσμό να δείξει εξυπνάδα, να απευθυνθεί στο τηλεφωνικό μας κέντρο και να εγκαταλείψει την πόλη μόλις παρουσιαστεί η ευκαιρία”, σημείωσε.

11:49 ”Αυτοκτονία” η προσπάθεια κατάληψης του Κιέβου. Σε δύο-τρεις εβδομάδες το τέλος των εχθροπραξιών, λέει σύμβουλος του Ζελένσκι.

Μια από τις βασικές προτεραιότητες της Ρωσίας είναι να θέσει υπό τον έλεγχό της την πρωτεύουσα της Ουκρανίας αλλά η προσπάθειά της να το κάνει συνιστά ”αυτοκτονία”, δήλωσε σε συνέντευξή του που μεταδόθηκε από την τηλεόραση ο σύμβουλος της ουκρανικής προεδρίας Ολέξι Αρεστόβιτς.

Εκτίμησε δε πως εχθροπραξίες μπορεί να τελειώσουν σε δύο με τρεις εβδομάδες.

11:27 Κίεβο: 100.000 οι εγκλωβισμένοι στην πολιορκημένη Μαριούπολη

Η Ιρίνα Βερεστσουκ, αντιπρόεδρος της κυβέρνησης της Ουκρανίας, δήλωσε ότι περίπου 100.000 άνθρωποι παραμένουν στην πολιορκημένη Μαριούπολης, όπου μεγάλο μέρος της πόλης έχει καταστραφεί και τα τρόφιμα και το νερό σπανίζουν. Πριν από τον πόλεμο, περισσότεροι από 400.000 άνθρωποι ζούσαν στη νότια ουκρανική πόλη.

11:21 Αναφορές για βομβαρδισμούς σε πόλεις των περιφερειών Ζιτομίρ και Ντινπροπετρόβσκ

⚡️ Russia shells Zhytomyr Oblast, 3 houses destroyed, 10 damaged.



Buildings near Malyn were shelled by Russian troops, Ukraine’s State Emergency Service said on March 22. — The Kyiv Independent (@KyivIndependent) March 22, 2022 ⚡️ Russian troops shell town near Kryvyi Rih.



Head of Kryvyi Rih Oleksandr Vilkul said that the town of Zelenodolsk and the village of Mala Kostromka in Dnipropetrovsk Oblast had been shelled using Grad multiple rocket launchers.



Residential buildings were damaged as a result. — The Kyiv Independent (@KyivIndependent) March 22, 2022

11:13 Περί τα 1.000 κτίρια έχουν καταστραφεί στο Χάρκοβο από τους βομβαρδισμούς σύμφωνα με την κρατική υπηρεσία έκτακτη ανάγκης της Ουκρανίας. Τα περισσότερα από αυτά είναι κτίρια κατοικιών.

Anadolu Agency via Getty Images

via Associated Press

via Associated Press

via Associated Press

via Associated Press

10:41 Χωρίς αποτέλεσμα οι νέες προσπάθειες για άνοιγμα ανθρωπιστικού διαδρόμου από τη Μαριούπολη

Η Ουκρανία ανακοίνωσε ότι οι προσπάθειές για την απομάκρυνση αμάχων από πόλεις που πολιορκούνται επικεντρώνονται στην Μαριούπολη, αλλά δεν ανακοίνωσε νέες συμφωνίες με τη Ρωσία για άνοιγμα ανθρωπιστικών διαδρόμων.

10:27 Μαρτυριά από τη Μαριουπολη για θανάτους παιδιών από αφυδάτωση

Η 27χρονη Βικτόρια, η οποία κατάφερε να δραπετεύσει από την πολιορκημένη πόλη Μαριούπολη της νότιας Ουκρανίας, λέει σε εκπομπή του BBC πώς άφησε πίσω της την οικογένεια καθώς έφυγε σε ένα χωριό περίπου 20 χιλιόμετρα (12,5 μίλια) μακριά.

″Η πόλη μου έχει καταστραφεί εντελώς”, λέει, με τη φωνή της να τρέμει. ”Οι άνθρωποι μένουν στο υπόγειο, αλλά αυτό δεν είναι ασφαλές. Βομβαρδίζουν τόσο σκληρά που τα υπόγεια καταστρέφονται”.

Υποστηρίζει ότι πολλοί άνθρωποι δεν έχουν πρόσβαση σε φαγητό και νερό. ”Τρία παιδιά που ξέρω πέθαναν από αφυδάτωση. Είναι ο 21ος αιώνας και παιδιά πεθαίνουν από αφυδάτωση στην πόλη μου. Πεθαίνουν από την πείνα τώρα.”

Η Βικτόρια προσθέτει ότι δεν μπόρεσε να βοηθήσει άλλα μέλη της οικογένειας να φύγουν από τη Μαριούπολη και είναι απελπισμένη καθώς προσπαθεί τρόπο να τους βγάλει από την πόλη. ”Θα μείνω στην Ουκρανία και θα προσπαθήσω να σώσω την οικογένειά μου στη Μαριούπολη. Η Μαριούπολη είναι η ζωή μου, δεν καταλαβαίνω γιατί να φύγω από την πόλη μου; Τη χώρα μου... λόγω της Ρωσίας”.

10:19 Ουκρανοί αγρότες δημοπρατούν Ρωσικά άρματα μάχης «λάφυρα» του πολέμου. Θα δημοπρατηθούν για να συγκεντρωθούν χρήματα για την ανοικοδόμηση της Ουκρανίας.

09:59 Απίθανη μια αμφίβια επίθεση στην Οδησσό, λέει ειδικός αναλυτής. Περιττή για τους Ρώσους η χρήση χημικών όπλων

Ο δρ. Σιντάρθ Καουσάλ από το think tank Royal United Services Institute, υποστηρίζει ότι μια πιθανή επίθεση από τη θάλασσα στο στρατηγικό λιμάνι της Οδησσού είναι απίθανη λόγω των περιορισμένων δυνατοτήτων της Ρωσία στην περιοχή. Όπως εξηγεί, μια τέτοια επίθεση θα λειτουργούσε παράλληλα με μια χερσαία προέλαση - αλλά καθώς οι χερσαίες δυνάμεις δεν έχουν προχωρήσει πέρα ​​από το Μικολάιβ στα δυτικά, εκτιμά ότι μια αμφίβια επίθεση είναι ”σχετικά απίθανη στο εγγύς μέλλον”.

Προσθέτει ότι η Ρωσία θα μπορούσε να χρησιμοποιεί τη θαλάσσια δύναμή της για αν δεσμεύσει ουκρανικές δυνάμεις στην την υπεράσπιση της Οδησσού και να τις αποτρέψει από το να χρησιμοποιήσουν αυτές τις δυνάμεις αλλού, όπως στο Μικολάιβ.

Στο ερώτημα εάν η Ρωσία μπορεί να χρησιμοποιήσει χημικά όπλα στην Ουκρανία, λέει ότι εξακολουθούν να έχουν συμβατικά όπλα ”με τα οποία μπορούν να προκαλέσουν πολύ μεγάλο πόνο στην ουκρανική κοινωνία”. Θεωρεί ότι η χρήση χημικών όπλων είναι περιττή για τους Ρώσους αυτή τη στιγμή, αν και δεν μπορεί να αποκλειστεί στο μέλλον.

09:39 Το Κίεβο για τις ρωσικές στρατιωτικές επιχειρήσεις

Ο ουκρανικός στρατός αναφέρει πως οι ρωσικές δυνάμεις ”έχουν αυξήσει την αεροπορική τους παρουσία στον εναέριο χώρο της Ουκρανίας” τις τελευταίες 24 ώρες. ”Εκτός από τη χρήση πολλών μη επανδρωμένων drones, ο εχθρός χρησιμοποιεί βομβαρδιστικά, επιθετικά και μαχητικά αεροσκάφη, πυραύλους κρουζ και βαλλιστικούς πυραύλους προς διάφορες κατευθύνσεις”, ανέφερε σε ανακοίνωσή της η Διοίκηση της Πολεμικής Αεροπορίας της Ουκρανίας.

Στο μεταξύ ο Ζελένσκι, σε βιντεοσκοπημένο μήνυμα του αναφέρει πως οι ουκρανικές Ένοπλες Δυνάμεις απωθούν τις ρωσικές και έχουν επιβραδύνει την προέλασή τους.

🔊Звернення Президента України @ZelenskyyUa за підсумками 26-го дня війни:



💬«Це був день важких подій. Важких висновків. Але це був іще один день, який наближає нас до нашої перемоги. До миру для нашої держави».



Повне відеозвернення за посиланням ➡️ https://t.co/RN9Ms7YKTK pic.twitter.com/BJIX0ZphpS — Defence of Ukraine (@DefenceU) March 22, 2022

09:27 Ποντόλιακ: Μόνο μια συνάντηση του Ζελένσκι - Πούτιν μπορεί να σταματήσει τον πόλεμο

Όπως εξήγησε, μιλώντας στο BBC, ο σύμβουλος του ουκρανού προέδρου και διαπραγματευτής, Μιχαήλο Ποντόλιακ, μια θεμελιώδης απόφαση που θα σταματήσει τον πόλεμο της Ρωσίας κατά της Ουκρανίας μπορεί να ληφθεί μόνο στις συνομιλίες μεταξύ των δύο προέδρων. Πρόσθεσε μάλιστα ότι έχουν αρχίσει οι διαδικασίες για μια τέτοια συνάντηση, χωρίς όμως να δώσει περαιτέρω διευκρινίσεις. ”Φυσικά, μια τέτοια συνάντηση είναι το κλειδί για την ειρήνη. Ετοιμάζεται και θα προετοιμαστεί. Έχουμε σχέσεις με τους εταίρους μας που θέλουν να οργανώσουν αυτή τη συνάντηση, υπάρχουν πολλές χώρες που ενδιαφέρονται να τερματιστεί η καυτή φάση του πολέμου”.

09:14 Αναφορές από τις ουκρανικές δυνάμεις για ανακατάληψη της πόλης Μακάριβ, 60χλμ απο το Κίεβο.

09:12 Εκτός από την Κίνα και η Ινδία ”απέχει” από κυρώσεις στη Ρωσία και καταδίκη της εισβολής

Ο Αμερικανός πρόεδρος Τζο Μπάιντεν δήλωσε ότι μόνο η Ινδία μεταξύ των συμμάχων των ΗΠΑ αποτελεί εξαίρεση στην αντίδρασή της απέναντι στη ρωσική εισβολή στην Ουκρανία αφού δεν έχει καταδικάσει την εισβολή και δεν έχει επιβάλλει κυρώσεις.

Ο Ρώσος πρόεδρος ”βασίζεται στο ότι είναι ικανός να διχάσει το ΝΑΤΟ”, αλλά αντ’ αυτού ”το ΝΑΤΟ δεν ήταν ποτέ ξανά στην ιστορία του πιο ισχυρό, πιο ενωμένο”, εκτίμησε ο Μπάιντεν.

Αν και η Ινδία έχει ενισχύσει τους δεσμούς της με τις ΗΠΑ τα τελευταία χρόνια και έχει ανάγκη τη στήριξη της Quad, εξακολουθεί να εξαρτάται από τις αγορές όπλων και πυρομαχικών από τη Ρωσία, την ώρα μάλιστα που βρίσκεται σε αντιπαράθεση με την Κίνα στα κοινά τους σύνορα στα Ιμαλάια και εν μέσω των συνεχών προστριβών με το Πακιστάν.

Εξάλλου η Ινδία εξετάζει το ενδεχόμενο να αγοράσει περισσότερο ρωσικό πετρέλαιο σε προνομιακή τιμή, με δύο ινδικές κρατικές εταιρείες να έχουν παραγγείλει πρόσφατα 5 εκατομμύρια βαρέλια.

Ινδοί αναλυτές και κυβερνητικοί αξιωματούχοι επισημαίνουν ότι και οι ευρωπαϊκές χώρες αγοράζουν πετρέλαιο και φυσικό αέριο από τη Ρωσία.

09:01 Ουκρανία: Επιζών του Ολοκαυτώματος σκοτώθηκε στο Χάρκοβο. «Ο Πούτιν ‘πέτυχε’ αυτό που δεν είχε καταφέρει ούτε ο Χίτλερ», υπερθεμάτισε το υπουργείο Άμυνας της Ουκρανίας.

08:51 Εμποδίζουν τρανς γυναίκες να περάσουν τα σύνορα της Ουκρανίας προς γειτονικές χώρες

Εκατοντάδες τρανς γυναίκες απομακρύνθηκαν στα σύνορα της Ουκρανίας ενώ προσπαθούσαν να φύγουν από τη χώρα, επειδή τα διαβατήριά τους φέρουν ακόμα το αρχικό όνομα και το φύλο τους, καταγγέλλουν φιλανθρωπικές οργανώσεις.

Η αλλαγή του φύλου και του ονόματος που αναγράφονται στο διαβατήριό τους απαιτεί μια μακρά διαδικασία, η οποία περιλαμβάνει πολλές ψυχιατρικές αξιολογήσεις - που σημαίνει ότι πολλοί τρανς δεν ολοκληρώνουν τη διαδικασία. Επίσης, λόγω εμπόλεμης κατάστασης απαγορεύεται στους Ουκρανούς άντρες ηλικίας 18 έως 60 ετών να εγκαταλείψουν τη χώρα - που σημαίνει ότι όποιου το διαβατήριό του γράφει ως φύλο ”αρσενικό” δεν μπορεί να περάσει τα σύνορα.

Μία από τις οργανώσεις υποστήριξης τρανς της Ουκρανίας εκτιμά ότι υπάρχουν εκατοντάδες τρανς γυναίκες που προσπαθούν να φύγουν, αλλά ότι το 90% όσων έχει επαφή μέχρι στιγμής έχουν αποτύχει.

08:42 Βίντεο με θερμοβαρικούς πυραύλους στα χέρια αυτονομιστών του Ντονέτσκ

Βίντεο, για το οποίο το BBC υποστηρίζει πως έχει επιβεβαιώσει τη γνησιότητά του, υποτίθεται πως δείχνει θερμοβαρικούς πυραύλους, γνωστούς και ως βόμβες κενού, να εκτοξεύονται στην Ουκρανία. Το βίντεο, από τη Λαϊκή Πολιτοφυλακή της αυτοαποκαλούμενης Λαϊκής Δημοκρατίας του Ντονέτσκ, δείχνει τις ρουκέτες να εκτοξεύονται από έναν εκτοξευτήρα πολλαπλών ρουκετών TOS-1A ρωσικής κατασκευής. Τα θερμοβαρικά όπλα είναι αμφιλεγόμενα επειδή είναι πολύ πιο καταστροφικά από τα συμβατικά εκρηκτικά παρόμοιου μεγέθους και έχουν τρομερό αντίκτυπο σε όποιον πιαστεί στην ακτίνα έκρηξής τους.

The separatist DNR published a video showing Russian TOS-1A thermobaric MLRS firing on Ukrainian targets. https://t.co/vlhPBFOSan pic.twitter.com/Z2NROIX90s — Rob Lee (@RALee85) March 20, 2022

08:27 Πόσοι είναι τελικά οι νεκροί Ρώσοι στρατιώτες;

Η προσκείμενη στο Κρεμλίνο εφημερίδα Κομσομόλσκαγια Πράβντα δημοσίευσε στην ηλεκτρονική της έκδοση την Κυριακή, για μερικές ώρες, έναν ιδιαίτερα βαρύ απολογισμό των απωλειών του πολέμου στην Ουκρανία στις τάξεις του ρωσικού στρατού — προτού τον διαγράψει.

Το δημοσίευμα επικαλείτο το υπουργείο Άμυνας και αναφερόταν σε 9.861 νεκρούς ρώσους στρατιωτικούς από την έναρξη του πολέμου, δηλαδή αριθμό πολλαπλάσιο των 498 πεσόντων, του μοναδικού επίσημου απολογισμού που έχει δημοσιοποιηθεί μέχρι σήμερα από τη Μόσχα.

Ωστόσο το επίμαχο απόσπασμα του κειμένου της εφημερίδας διαγράφτηκε μερικές ώρες αργότερα. Δεν έχει δοθεί μέχρι στιγμής καμιά εξήγηση από τη διεύθυνση σύνταξής.

Εάν ο αριθμός που δημοσιεύτηκε είναι ακριβής, σημαίνει ότι οι απώλειες του ρωσικού στρατού στην Ουκρανία είναι εξαιρετικά βαριές, ακόμη περισσότερο διότι τις υπέστη μέσα σε χρονικό διάστημα μικρότερο του ενός μήνα. Συγκριτικά, στον πόλεμο του Αφγανιστάν τη δεκαετία του 1980 ο στρατός της πάλαι ποτέ σοβιετικής ένωσης έχασε κάπου 15.000 στρατιώτες σε περίοδο εννέα ετών.

08:21 Οταν ο Πούτιν είδε για πρώτη φορά με τον Ολιβερ Στόουν το «Dr. Strangelove». Ο Αμερικανός σκηνοθέτης παρακολούθησε την αντιπυρηνική μαύρη κωμωδία με τον Ρώσο πρόεδρο κατά τη διάρκεια των γυρισμάτων του “The Putin Interviews”.

08:12 Συνεδρίαση της Γ.Σ του ΟΗΕ την Τετάρτη για την Ουκρανία

Η Γ.Σ των Ηνωμένων Εθνών ενδέχεται να ψηφίσει επί σχεδίου απόφασης με την οποία θα εστιάζει τις ανθρωπιστικές συνέπειες της επίθεσης της Ρωσίας. Το κείμενο αναμένεται να εγκριθεί με ευρεία πλειοψηφία από το σώμα των 193 μελών, στο οποίο κανένα κράτος δεν έχει δικαίωμα βέτο.

Το πρώτο προσχέδιο αξιώνει να σταματήσουν οι εχθροπραξίες από την πλευρά της Ρωσίας και ιδίως οι επιθέσεις εναντίον πολιτικών υποδομών και αμάχων. Ακόμη, ζητεί η Μόσχα να αποσύρει το συντομότερο τα στρατεύματά της από την ουκρανική επικράτεια.

Έχει καταρτιστεί επίσης ανταγωνιστικό σχέδιο απόφασης από τη Νότια Αφρική, που δεν αναφέρεται ονομαστικά στη Ρωσία. Είναι ασαφές εάν θα τεθεί σε ψηφοφορία.

08:07 Θαλαμηγός του Αμπραμοβιτς ελλιμενίστηκε στην Τουρκία

Θαλαμηγός που ανήκει στον ρώσο δισεκατομμυριούχο Ρόμαν Αμπράμοβιτς ελλιμενίστηκε στη νοτιοδυτική Τουρκία, χώρα που δεν έχει επιβάλει κυρώσεις σε βάρος των ρώσων ολιγαρχών, συμπεριλαμβανομένου του ιδιοκτήτη της ποδοσφαιρικής ομάδας της Τσέλσι. Το Solaris, πολυτελές πλοίο μήκους 140 μέτρων, υπό σημαία Βερμούδων, θεάθηκε χθες Δευτέρα στην πολύ τουριστική Αλικαρνασσό (Μπόντρουμ), μια εβδομάδα μετά τον απόπλου από λιμάνι του Μαυροβουνίου, χώρας που δεν είναι μέλος της ΕΕ.

07:55 Κίεβο: Ισχυρισμοί για αποτροπή απόπειρας δολοφονίας του Ζελένσκι

Η ουκρανική αντικατασκοπεία ενημέρωσε πως απέτρεψε πιθανή απόπειρα δολοφονίας του προέδρου Βολοντίμιρ Ζελένσκι.

Το ουκρανικό πρακτορείο ειδήσεων UNIAN, επικαλούμενο την ουκρανική αντικατασκοπεία, μετέδωσε πως ομάδα ρώσων σαμποτέρ, υπό τη διοίκηση πράκτορα της ρωσικής υπηρεσίας πληροφοριών, συνελήφθη στα σύνορα της Ουκρανίας, της Σλοβακίας και της Ουγγαρίας.

Σύμφωνα με το πρακτορείο, η ομάδα, που αριθμούσε περίπου 25 μέλη, φέρεται να είχε αποστολή να εκτελέσει επιχειρήσεις δολιοφθοράς στη συνοικία όπου βρίσκονται τα κυβερνητικά κτίρια στο Κίεβο και σε άλλες περιοχές της χώρας.

Πάντα σύμφωνα με την ουκρανική αντικατασκοπεία, η ομάδα σχεδίαζε να μεταμφιεστεί, φορώντας στολές του ουκρανικού στρατού, για να μπει στην πρωτεύουσα.

07:41 Μπάιντεν: Με την ”πλάτη στον τοίχο ο Πούτιν”, μπορεί να χρησιμοποιήσει χημικά όπλα

Οι ισχυρισμοί της Μόσχας ότι η Ουκρανία διαθέτει βιολογικά και χημικά όπλα είναι ψευδείς και δείχνουν πως ο ρώσος πρόεδρος Βλαντίμιρ Πούτιν εξετάζει το ενδεχόμενο να δώσει εκείνος διαταγή να χρησιμοποιηθούν τέτοια όπλα, δήλωσε ο αμερικανός πρόεδρος Τζο Μπάιντεν χωρίς να παρουσιάσει κάποια απόδειξη γι’ αυτό.

Ο Βλαντίμιρ Πούτιν «είναι με την πλάτη στον τοίχο και μιλάει τώρα για νέα προσχήματα που απεργάζεται, υποστηρίζοντας ότι εμείς στην Αμερική έχουμε βιολογικά και χημικά όπλα στην Ευρώπη», πράγμα που «απλά δεν είναι αλήθεια», είπε ο Τζο Μπάιντεν κατά τη διάρκεια συζήτησης θεωρητικά αφιερωμένης σε θέματα επιχειρηματικού ενδιαφέροντος.

Οι Ρώσοι «λένε επίσης ότι η Ουκρανία έχει βιολογικά και χημικά όπλα (...). Αυτή είναι σαφής ένδειξη πως (ο Βλαντίμιρ Πούτιν) εξετάζει τη χρήση τους», πρόσθεσε, κατηγορία που επαναλαμβάνουν συνεχώς το τελευταίο διάστημα στελέχη της κυβέρνησής του και κυβερνήσεων κρατών-μελών του NATO.

07:39 Ζελένσκι: Επιμένει σε απευθείας διάλογο με τον Πούτιν

Ο ουκρανός πρόεδρος Βολοντίμιρ Ζελένσκι επέμεινε στην ανάγκη μιας «συνάντησης», «οποιασδήποτε μορφής», με τον ρώσο ομόλογό του Βλαντίμιρ Πούτιν «για να σταματήσει ο πόλεμος» στην Ουκρανία, σύμφωνα με αποσπάσματα τηλεοπτικής συνέντευξης που μεταδίδει το Interfax.

«Πιστεύω ότι χωρίς αυτή τη συνάντηση είναι αδύνατο να καταλάβουμε πλήρως για τι είναι έτοιμοι (οι Ρώσοι) προκειμένου να σταματήσουν τον πόλεμο», είπε ο Ζελένσκι στη συνέντευξη.",https://www.huffingtonpost.gr/entry/live-me-ten-plate-ston-toicho-o-poetin-leei-o-mpainten-kai-anesechei-yia-chrese-chemikon-oplon_gr_623962f2e4b019fd8131e3d9
